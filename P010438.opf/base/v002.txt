༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W3CN8036
n/a
ImageGroup:
ISBN:
13CN8039
n/a
LCCN:
ha
Title:
མ་ཅིག་ལབ་སྒྲོན་གྱི་གསུང་རྣམ།
ma cig lab sgron gyi gsung rnam/
to-be-supplied
Author:
to-be-supplied
n/a
n/a
Descriptor:
Original Publication:
Place:
Publisher:
In/a
Date:
n/a
Volume:
Total Volumes:
TBRC Pages:
Introductory Pages:
Text Pages:
Scanning Information:
n/a
n/a
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138.



གངས་ཅན་སྐྱེས་མའི་དཔེ་ཚོགས།
༄༅། །མ་ཅིག་ལབ་ཀྱི་སྒྲོན་མའི་གསུང་
རྣམ་བཞུགས་སོ།།
དེབ་གཉིས་པ།
སི་ཁྲོན་བོད་ཡིག་དཔེ་རྙིང་བསྡུ་སྒྲིག་ཁང་གིས་བསྒྲིགས།
སི་ཁྲོན་དུས་དེབ་ཚོགས་པ། སི་ཁྲོན་མི་རིགས་དཔེ་སྐྲུན་ཁང་།



图书在版编目(CIP) 数据
玛吉拉准文集:藏文/降洛主编,- 成都:四川民族出版社,
2015.9
| ISBN 978-7-5409-6083-4
I. 0玛… 1.0降…. 0玛吉拉准一传记一藏语
©喇嘛宗一文集一藏语 V. OK825.62B946.6-53
中国版本图书馆 CIP 数据核字(2015)第238056号
藏族历代女作家文集(4卷)
玛吉拉准文集(2)
降洛主编
·项目策划:阿旺泽仁扎西
责任编辑:白玛次成
封面设计:扎西白玛次成
技术设计:扎西
责任印制:嘉央朗杰
2. 收集整理:四川省藏文古籍搜集保护编务院
出版发行:四川党建期刊集团 四川民族出版社
地址:成都市三洞桥路12号
印刷:成都蜀通印务有限责任公司
成品尺寸:170mm×240mm
印 张 :38.5
字数:479千
次:2015年9月第一版
次:2015年9月第一次印刷
号:ISBN 978-7-5409-6083-4
定 价 :78.00 元(1-2 卷)
成印字版印书定



ཀྱང
ཆོས་སྐུ་ཡུན་ཆེན་ཤེས་རབ་ཕ་རོལ་ཕྱིན། །ལོངས་སྐུ་བདེ་ཆེན་རིགས་ལྔ་མཁའ་འགྲོའི་ཚོགས། །
སྤྲུལ་སྐུ་བརྩེ་ཆེན་རྗེ་བཙུན་སྒྲོལ་མ་ཡི། །སྐུ་གསུང་ཐུགས་སྤྲུལ་ལབ་ཀྱི་སྒྲོན་མར་འདུད། །



，་
，
--，
.
དཀར་ཆག་
.
.
，
བ.....1
，
.. བ
.
- --
•.........
.......•• 49.
བབ་བ•བ•བ••66
•......
...
བ........... 103
གནད་ཀྱི་ཐེམ་ཡིག་བདུན་པ།
ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་ཡང་ཚོམས་ཞུས་ལན་མ། .
ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་བདུད་ཀྱི་གཅོད་ཡུལ་ལས་ཉིང་ཚོམས།
གུད་དུ་སྦས་པའི་གཟེར་བུ་བཅོ་ལྔ་པ།
ཡང་ཚོམས་ཉེར་ལྔ་པ། -
ཐུན་མོང་མ་ཡིན་པའི་ལེའུ་ལག་བརྒྱད་པ། .
གསལ་བྱེད་སེམས་ཀྱི་མེ་ལོང་ཁ་འཐོར་ཉམས་ཀྱི་ཡིག་ཆུང་མན་ངག་རིན་ཆེན་གཏེར་མཛོད།.....
ཞལ་གདམས་ཐུགས་ཀྱི་བདུད་རྩི། ...
ཉེར་ཞི་རིན་ཆེན་སྒྲོན་མ།
ཡེ་ཤེས་སྤྱི་བླུགས་ཀྱི་ངོ་སྤྲོད།
གཅོད་ཀྱི་བཀའ་ཚོམས་ཆེན་མོ་བཞུགས་པའི་དབུ་ཕྱོགས།…............
ཕཊ་ཀྱི་གདམས་པ། ...
བར་དོའི་གདམས་པ་གཉིས།............
ཀུན་གཞི་སྡེ་སྐོར་གྱི་ངོ་སྤྲོད། “
ཁྱད་པར་གྱི་ལེའུ་ལག་བརྒྱད་པ། ......
གནད་ཐེམ་བཞི་པ་དང་གནད་ཀྱི་ཐེམ་བདུན་པ།
• • •..• •༠༠•109
123
...• 132
•........ 142
༠༠•148
•༠• 154
• 168
.................................177



དཀར་ཆག་
བ.....བ•བབ•བབ• 1.80
EEEEELEEE，EEEEEEEEEEEEEEEEE，，，EEEEE，EEEEEEEE，
E
EEEEEEEEEE
--- 184
བ•བ• 187
•188
••བ•• 191
193
196
197
•བ... 199
...... 200
གནད་ཐེམ་བདུན་པ་ཉུང་དུ་།...
གསང་བ་ཐུགས་ཀྱི་སྒྲོན་མེ་སོགས་ཐོར་བུ་པ་མང་པོ།
བར་དོ་གེགས་སེལ་སྒྲོན་མེ། .
རྩ་ཚིག་ལྔ་པ།
ཡང་གསང་ཐུགས་ཀྱི་སྒྲོན་མེ། -
བཞི་ཚན་རྣམ་པ་གཉིས་ཀྱི་མན་ངག་
ཤེས་བྱ་བཞི་སྐོར་གྱི་མན་ངག་
ཤེས་རབ་སྒྲ་རྩེའི་གནད་ཀྱི་གདམས་པ་བརྒྱད། ....
ལྟ་སྒོམ་སྤྱོད་འབྲས་ཀྱི་ལ་བཟླ།
ཚིག་གསུམ་རྟ་དྲུག་པ་མགུལ་ཁུག་མ།
ནམ་མཁའ་སྒོ་འབྱེད།
ཆོས་རྣམས་ཟད་སར་སྐྱོལ་བའི་བརྡ། .........
ཐུན་མོང་གི་ལེའུ་ལག་བརྒྱད་པ།
དམ་ཆོས་སྤྱོད་ཡུལ་གྱི་སྐྱབས་འགྲོ་བཤགས་པ་སེམས་བསྐྱེད་གསོལ་འདེབས་རིང་ཐུང་གསུམ་ཀ….......
གསོལ་བ་ཕུར་ཚུགས་སུ་འདེབས་པ་སྐུ་གསུམ་བྱིན་འབེབས་མ། ...
བརྡ་ཆོས་ལ་བརྡར་བསྒྱུར་བ་ལས་བེམ་རིག་བྲལ་བའི་བརྡ།
མ་ཡི་ཞལ་གདམས་བུ་ཡིག་ཉི་ཤུ་རྩ་གཅིག་
ཡིད་ཆེས་བཅུ་གཉིས་ཀྱི་ལ་བཟླ།
རིགས་བཞི་མཁའ་འགྲོའི་སྙན་བརྒྱུད་བཞུགས་པའི་དབུ་ཕྱོགས། -
རྩ་ཚིག་བཅུ་བདུན་པ།་་
ཤེས་བྱ་དྲུག་སྐོར་གྱི་ངོ་སྤྲོད། -
•.•202
204
E
E
-བ
་
-
-
--
-
-----
----------
--
-----
----E
EEEEEEEE.E.EEEE，
207
....216
.
.
བ•བ•བ•225
--、
.ས་ནས..
E.........
ELLE-
--
་་་EILE•་་་་་་་
བ•བབ• • •••227
-
-：
བ.......….230
»
267
...............273
་་་་་་་་་༌་་་་་་་་་་་༌་་་་་་་་་་་་་་་་་ཟླ་་་་་་་་་་༌་་་་་་་་་་་་་་་་་་་་
276
...............283
2



ཟབབབ•བབབབབ•288
་་ དཀར་ཆག
ཤེས་རབ་སྐྲ་རྩེ། ..…..............
སེམས་ཆོས་བསྲེ་བའི་བརྡ།....
སྡེ་སྐོར་བཅུ་བདུན།........
ལག་ཁྲིད་ཆུང་བ་ནམ་མཁའ་ཁོང་སྐོར་གདམས་ངག་ནམ་མཁའ་ལམ་ཁྱེར་གྱི་གདམས་ངག ...
•••••བ•བ••t=tt•tt•tt=t-E•་བ་་་་་ཟླ་་་་་་་་་་་་་་ཟླ་་་་་་་་་་་་་་་་་་་་
194
••བ•...303
...བབབ བ༠༠༠༠-• •
]



༄༅། །གནད་ཀྱི་ཐེམ་ཡིག་བདུན་པ་བཞུགས་སོ། ། །
བདུད་ཀྱི་སྟོབས་རབ་ཏུ་འཇོམས་པ་ལ་ཕྱག་འཚལ་ལོ། །ཨ་མ་ཇོ་མོའི་གདམས་
ངག་གནད་ཀྱི་ཐེམ་ཡིག་འདི་ལ་བདུན་ཏེ། ཐེག་ཆེན་ཟིལ་གནོན་གྱི་གནད་དང་གཅིག །
སྐར་ཆེན་ཐིབས་འོག་ཏུ་གཞུག་པའི་གནད་དང་གཉིས། ལྷ་འདྲེ་གཉིས་ལ་ཉེ་རིང་མི་བྱ་
བའི་གནད་དང་གསུམ། གཉན་ཐོག་ཏུ་གཉན་དབབ་པའི་གནད་དང་བཞི། གཉན་ཆེན་
མཐའ་ལ་གཏད་པའི་གནད་དང་ལྔ། ཕྱིར་མི་ལྡོག་པ་སྒོ་གཏན་ལྟ་བུའི་གནད་དང་དྲུག །
ལོག་ནོན་གཟེར་བུ་ལྟ་བུའི་གནད་དང་བདུན་ནོ། ། ་་།
དེ་ལ་ཐེག་ཆེན་ནི། ཤེས་རབ་ཀྱི་ཕ་རོལ་ཏུ་ཕྱིན་པ་སྨྲ་བསམ་བརྗོད་མེད་ཀྱི་དོན་
ཡིན་ཞིང་། ཟིལ་གནོན་ནི། དེའི་དོན་རྣལ་འབྱོར་པས་ཉམས་སུ་ལེན་པའོ། །ཉམས་སུ་
ལེན་པའི་ཐབས་དངོས་ལ། ཐབས་ནི། དང་པོ་སྡིག་མི་དགེ་བ་བཅུ་ལས་ལྡོག་པར་བྱ། །བར་དུ་
དགེ་སྦྱིན་པ་ལ་སོགས་ལ་རེ་བ་ལས་ལྡོག་པར་བྱ། །ཐ་མར་ཀུན་བྱས་པའི་ཆོས་ཐམས་ཅད་ལས་ལྡོག་
པར་བྱ། །ཉམས་སུ་བླངས་པ་དངོས་ནི། ཤེས་པ་གློད་ལ་ཡུལ་གང་ལའང་མི་བསམ། རྟེན་
གང་ལའང་མི་བཅའ་བར་སེམས་རང་བྱུང་རང་ཞིར་བཞག །ཡེ་དག་ཡེ་གྲོལ་ཡེ་སངས་
རྒྱས་པའི་ངང་ལ་བཞག །བསྒོམ་པའི་བཞག་ས་དེ་ན་ཡོད་པས། རིག་པ་རྒྱུན་ཆགས་
མཚན་མ་ཡོངས་དང་བྲལ་བར་བློ་རྒྱ་བསྐྱེད་ལ་རིག་པ་ཁྱབ་གདལ་དུ་བཞག་གོ། །་
ལུས་ལ་ལུས་སུ་མི་གཟུང་བར་མི་དབང་བའི་ཚུལ་དུ་བཞག །མི་དགོས་པའི་ཚུལ་དུ་
བཞག །ནད་ལ་ནད་དུ་མི་གཟུང་། འདྲེ་ལ་འདྲེ་རུ་མི་གཟུང་། ཐམས་ཅད་རང་གི་སེམས་
གཅིག་པུ་ཡིན། ལྕོགས་ཀྱིས་ཞོག །དངོས་པོའི་གནས་ལུགས་སངས་རྒྱས་ཀྱི་དགོངས་པ་
་
་



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
ལ་ཞོག །གང་ཡང་ཡིད་ལ་མི་བྱེད་པ་ལ་ཞོག །བསྒོམ་བསྒོམ་པོ། འདོད་འདོད་པོ། ཡོད་
ཡོད་པོར་མ་བྱེད་པར་སེམས་ཀྱི་བློ་རྒྱ་བསྐྱེད་ལ། ཨ་མ་ཙིར་གྱིས་ཞོག །ཡིད་ཀྱི་འགྱུ་བ་ཅི་
བྱུང་བ་ཕྱམ་གྱིས་ཐོངས། ལྷུག་གིས་ལྷུག །ལྕོགས་ཀྱིས་ཞོག །བློ་འདས་ལ་ཞོག །གཉིས་
འཛིན་གྱི་ཤེས་པ་དགའ་མི་དགའ་ཅི་བྱུང་ལ་རྟོག་པ་མ་བྱས་པར་རང་ལུགས་སུ་བཞག་ན་
རང་ལ་བདེ་བ་སྐྱེའོ། །བདེ་བ་སྐྱེས་པས་བདུད་དངོས་གྲུབ་ཏུ་འགྱུར་བས་རང་ལ་ཅི་བྱུང་
ཡང་དེ་ཙུག་ཏུ་ཤེས་པར་གྱིས་ཤིག་གསུངས་སོ། །བདུད་ཆོས་སྐུར་ཞོག །ཤེས་པ་བདེ་
འབོལ་ལེ། ཤིག་གེ། ཕྱལ་ལེ། ཡེར་རེ། ཧྲིག་གེ་བ་རང་ལུགས་སུ་ཞོག །ཤེས་པ་བསྒྲིམས་
པ་གློད་ལ་ཡེ་ནས་གྲོལ་བ། ་ ཡེ་ནས་སངས་རྒྱས་པའི་དགོངས་པ་ལ་ཞོག །གཏད་གཏོད་
མེད་པར་ཞོག །རིག་པ་རྟེན་མེད་འབྲེལ་མེད་དུ་ཞོག །འདུ་ཤེས་ཐམས་ཅད་བཤིག་ལ་ཞོག །
དྲན་མེད་དུ་ཞོག །བསམ་མེད་དུ་ཞོག །དམིགས་མེད་དུ་ཞོག །བརྗོད་མེད་དུ་ཞོག །བློ་
འདས་སུ་ཞོག །སྐྱེ་མེད་ཀྱི་ངང་ལ་བློ་རྩོལ་སྒྲུབ་དང་ཕྲོལ་ལ་ཞོག །སྒོ་ལྔའི་ཡུལ་རིག་པ་ཨ་
ཕྱས་སེ་ཞོག །དེ་ལྟར་དྲན་མེད་དུ་བཞག་པས་གོལ་སར་ཅང་ལྟུང་ངམ་སྙམ་ན། རྒྱས་པ་
ནས་གཟུགས་ཡིད་ལ་མི་བྱེད་པ་ནས་རྣམ་པ་ཐམས་ཅད་མཁྱེན་པ་ཉིད་ཀྱི་བར་དུའང་ཡིད་
ལ་མི་བྱེད་ཅེས་པ་དང་། ནམ་མཁའ་ཀློང་ཡངས་ཀྱི་རྒྱུད་ལས། གང་ཞིག་བསམ་གཏན་
དམིགས་ཡོད་ན། །དེ་ནི་ངེས་པར་གཡང་ས་ཡིན། །ཅི་ཡང་ཡིད་ལ་མ་བྱས་ན། །གོལ་སར་
ལྟུང་བ་ཅི་ཡིས་ལྟུང་། །བསམ་མེད་བསྒོམ་པ་མ་ནོར་ན། །ཆོས་སྐུ་བྱང་ཆུབ་ཐེ་ཚོམ་མེད། །
བསྒོམ་གྱི་ནང་ནས་འདི་རང་བསྔགས། །འདུ་ཤེས་རྣམ་པར་བཤིག་ལ་ཞོག་ཅེས་པ་དང་།
མདོ་ལས། འདུ་ཤེས་ཚུར་རོལ་ཡིན་ཞེས་འདྲེན་པས་རབ་ཏུ་བསྒྲགས། འདུ་ཤེས་རྣམ་པར་
བཤིག་ནས་སྤོང་བ་ཕ་རོལ་འགྲོ། གང་དག་འདུ་ཤེས་བྲལ་བ་དེ་ནི་རྗེས་ཐོབ་པ། དེ་དག་ཕ་
རོལ་ཕྱིན་ནས་སྟོན་པའི་བཀའ་ལ་གནས་ཞེས་པ་དང་། གང་དྲན་པ་མེད་ཅིང་ཡིད་ལ་བྱར་
མེད་པ་དེ་ནི་སངས་རྒྱས་རྗེས་སུ་དྲན་པའོ་ཞེས་པ་དང་། གཟུགས་མེད་ཚོར་བ་མེད་ཅིང་



གནད་ཀྱི་ཐེམ་ཡིག་བདུན་པ།
་ ་ །
འདུ་ཤེས་སེམས་དཔའ་མེད། །དེ་ལ་རྣམ་ཤེས་གནས་ནི་རྡུལ་ཙམ་ཡོད་མ་ཡིན། །ཆོས་སྐུ་
ཀུན་ལ་མི་གནས་གནས་པ་མེད་པར་སྤྱོད། །ཡོངས་སུ་བཟུང་མེད་བདེ་གཤེགས་རྣམས་ཀྱི་
བྱང་ཆུབ་འཐོབ། །སྐྱེ་བ་མེད་དང་སྐྱེ་བ་གཉིས་ཀར་མི་རྟོགས་པ། །འདི་ནི་ཤེས་རབ་ཕ་ ་
རོལ་ཕྱིན་མཆོག་སྤྱོད་པ་ཡིན་ཞེས་པ་ལ་སོགས་པ་བཤད་པས། བསམ་པ་དང་དམིགས་
པའི་འདུ་ཤེས་ཡོད་ན་འཁོར་བར་འགྲོ་བ་ཡིན་ཏེ། མི་དགེ་བའི་འདུ་ཤེས་ཀྱིས་ངན་སོང་དུ་
འགྲོ་ལ། དགེ་བའི་འདུ་ཤེས་ཀྱིས་ལྷ་མིར་འཁོར་བའོ། །དྲན་མེད་དུ་འཇོག་པ་སྟོང་པ་ཕྱང་
ཆད་དུ་མ་སོང་བ་སྟེ། རིག་ཅིང་གསལ་ལ་རིག་པའི་རང་བཞིན་དེ་སྟོང་པར་འདུག །དེ་
གཉིས་སུ་མེད་པ་ལ་བློ་འདས། དེ་ལ་བླ་དྭགས་ཆོས་ཀྱི་སྐུ་ཞེས་བྱའོ། །
དེ་ལྟར་འཁོར་འདས་ཐམས་ཅད་རང་གི་སེམས་སུ་ཤེས། སེམས་དང་པོ་གང་ནས་
བྱུང་། བར་དུ་གང་ན་གནས། ཐ་མར་གར་འགྲོ་བཙལ་བས་མ་རྙེད་པ་དེ་ལྟ་བ་དེའི་ངང་ལ་
མ་ཡེངས་པ་སྒོམ་པ། ཅི་བྱེད་དེར་ཤེས་ཤིང་དེའི་ཉམས་དང་མི་འབྲལ་བ་སྤྱོད་པ། ཐམས་
ཅད་སེམས་སུ་ཉམས་སུ་མྱོང་ཞིང་། སེམས་སྤྲོས་བྲལ་དུ་ཤེས་ཤིང་ཉམས་སུ་མྱོང་། དེ་ལས་
གཞན་དུ་རེ་བ་མི་བྱེད་པ་དེ་འབྲས་བུའོ། །
གཉིས་པ་སྐར་ཆེན་ཐིབས་འོག་ཏུ་གཞུག་པའི་གནད་ནི། དཔེར་ན་ཉི་མའི་འོད་ཀྱིས་
ཟླ་སྐར་དང་མུན་པ་ཐམས་ཅད་གནོན་ལ། སེང་གེའི་རྩལ་གྱིས་གཅན་གཟན་ཐམས་ཅད་
ཟིལ་གྱིས་གནོན་ཞིང་། ཁྱུང་གི་གཤོག་རླབས་ཀྱིས་བྱ་ཕྲན་ཐམས་ཅད་ཟིལ་གྱིས་གནོན་པ་
བཞིན་དུ། ཐེག་པ་ཆེན་པོ་སྨྲ་བསམ་བརྗོད་མེད་ཀྱི་དོན་ལ་ལྷུག་པར་འཇོག་པས་གདོན་
སྣང་སྲིད་ཀྱི་ལྷ་འདྲེ་ཐམས་ཅད་སྨོས་ཅི་དགོས་ཏེ། དཀར་ནག་གམ། དགའ་མི་དགའ་
ཐམས་ཅད་ཟིལ་གྱིས་གནོན་པ་སྟེ། ལུང་ལས། འདུས་བྱས་འདུས་མ་བྱས་དང་དཀར་ནག་
ཆོས། །ཤེས་རབ་རྣམ་པར་བཤིག་ནས་རྡུལ་ཙམ་མི་དམིགས་ཚེ། །འཇིག་རྟེན་དག་ན་ཤེས་
རབ་ཕ་རོལ་ཕྱིན་གྲངས་འགྲོ་ཞེས་བཤད་པས་སོ། །



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ། ་་
དེ་ལྟར་ཉམས་སུ་ལེན་ཙམ་ན། བདུད་ཀྱི་ཆོ་འཕྲུལ་གཉིས་འབྱུང་སྟེ། གང་ཞེ་ན།
བྱང་ཆུབ་ལ་བར་དུ་གཅོད་པའི་བདུད། བྱང་ཆུབ་ལ་མངོན་པར་ཞེན་པའི་བདུད་དོ། །བྱང་
ཆུབ་ལ་བར་དུ་གཅོད་པའི་བདུད་ནི། གཟུགས་དངོས་སུ་སྟོན་པ་དང་། སྐད་འདོན་པ་དང་།
གནོན་པ་དང་། རྨི་ལམ་འཁྲུགས་པ་དང༌། དེ་ལ་སོགས་པ་འབྱུང་སྟེ། དེ་ལ་གང་ཟག་
དབང་པོ་རབ་ཀྱིས་སྔར་བཞིན་དྲན་མེད་ལ་བཞག །ཡང་ན་ལུས་སེམས་བྲལ་ལ། ལུས་ལ་
ཞེན་པ་མེད་པར་ཅི་ལྟར་སོང་རུང་མ་སོང་རུང་དུ་བཞག་པས་ཞིག་ནས་འགྲོ་བ་ཡིན་ནོ། །།
་ འབྲིང་གིས་འཇིགས་མཁན་རྩད་བཅད་དེ། ལུས་འཇིགས་སམ་སེམས་འཇིགས་ .
བལྟས་པས། ལུས་ནི་འབྱུང་བ་བཞི་ལས་གྲུབ་པ་ཡིན་པས་འབྱུང་བ་ལ་འཇིགས་པའི་རྒྱུ་
མེད། སེམས་ནི་སྟོང་པ་ཡིན་པས་སྟོང་པ་ལ་དེ་བས་འཇིགས་པའི་རྒྱུ་མེད་པས། ཡིད་བློ་
འདས་སེམས་དྲན་པ་རྩ་བྲལ་དུ་ཤེས་པར་བྱས་ལ། བློ་ལྷན་ནེ་བཞག་པས་བདུད་ཀྱི་ཆོ་
འཕྲུལ་དངོས་གྲུབ་ཏུ་འོང་བ་ཡིན། བྱང་ཆུབ་ལ་མངོན་ཞེན་གྱི་བདུད་ནི། རང་ལ་ཌཱ་ཀི་མས་
ལུང་སྟོན་པ་དང་། ཡི་དམ་ལྷའི་ཞལ་མཐོང་བ་དང་། བདག་ལ་ལྷ་དང་ལྷ་མོ་རྣམས་ཀྱིས་མེ་
ཏོག་གི་མཆོད་པ་འབུལ་བ་དང་། བདག་གི་སྙན་པ་སྒྲོགས་པ་དང་། རྨི་ལམ་བཟང་པོ་སྟོན་
པ་དང་། བསྒོམ་ཉམས་བཟང་པོ་འབྱུང་བ་ལ་སོགས་པ་ལ་དགའ་ཞིང་ཡོན་ཏན་དུ་མཐོང་
ན་བདུད་ཡིན་པས། གཉིས་འཛིན་དང་དགའ་མི་དགའི་རེ་དོགས་ཀྱི་བློ་མི་བྱའོ། །རི་ཕུག་
དང་ས་ཕུག་དང་རེ་སྒུལ་དང་བླ་གབ་མེད་པར་ཉམ་ང་དང་བག་ཚ་མེད་པར་སྨྲ་བསམ་
བརྗོད་མེད་ཀྱི་དོན་ལ་བློ་འབོལ་ལེ་ལྷན་ནེ་བཞག་གོ། །ལུང་ལས། དཔེར་ན་སྒྱུ་མ་མཁན་
གྱིས་གཞི་མདོར་སྤྲུལ་བྱས་ནས། །སྐྱེ་བོ་ཕལ་ཆེར་མགོ་མང་བྱེ་བ་གཅོད་བྱེད་ཅིང་། །
གཅད་བྱ་དེ་དག་ཅི་འདྲ་དེ་འདྲར་ཆོས་ཀུན་ཤེས། །འགྲོ་ཀུན་སྤྲུལ་འདྲར་རབ་ཤེས་དེ་ལ་
འཇིགས་པ་མེད་ཅེས་པ་དང་། གང་ཚེ་མཁས་པ་དེ་དག་བསམ་པ་རབ་བརྟན་ཞིང་། །ཉིན་
མཚན་ཤེས་རབ་ཕ་རོལ་ཕྱིན་པའི་མཆོག་དོན་བལྟ། །དེ་ཚེ་ལུས་སེམས་དག་ནི་མཁའ་འགྲོ་



གནད་ཀྱི་ཐེམ་ཡིག་བདུན་པ།
བྱ་ལྟར་རྒྱུ། །ནག་པོའི་རྩ་ལག་རྣམས་ཀྱིས་གླགས་རྙེད་ག་ལ་འགྱུར་ཞེས་པ་དང་། ཤེས་
རབ་ཕ་རོལ་ཕྱིན་པ་གང་ལ་མངོན་སྤྱོད་པ། །འདི་ནི་གང་ཞིག་གུས་བྱས་འཛིན་དང་ཆུབ་
བྱེད་པ། །དེ་ལ་དུག་དང་མཚོན་དང་མེ་དང་ཆུས་མི་ཚུགས། །བདུད་དང་བདུད་ཀྱི་ཕྱོགས་
ཀྱིས་གློགས་ཀྱང་རྙེད་མི་འགྱུར་ཞེས་པ་དང་། གང་ཞིག་གཟུགས་ལ་མི་གནས་ཚོར་ལ་མི་
གནས་ཤིང་། །འདུ་ཤེས་གནས་པ་མེད་ལ་སེམས་པར་མི་གནས་ལ། །རྣམ་ཤེས་གང་མི་
གནས་པ་ཆོས་ཉིད་གནས་པ་སྟེ། །འདི་ནི་ཤེས་རབ་ཕ་རོལ་ཕྱིན་མཆོག་སྤྱོད་པ་ཡིན་ཞེས་
བཤད་པས། གང་ལ་དྲན་པ་དང་ཡིད་ལ་བྱེད་པ་བྱུང་ན་སེམས་ཅན་དུ་གནས་པ་སྟེ་འཁོར་
བའོ། །གང་དྲན་པ་མེད་ཅིང་ཡིད་ལ་བྱེད་པ་མེད་པ་སངས་རྒྱས་སུ་བསྟན་པ་སྟེ་མྱ་ངན་ལས་
འདས་པའོ། །
ལར་ཤེས་རབ་ཆེ་ན་བདུད་ཀྱི་ཆོ་འཕྲུལ་ཆེ། ཤེས་རབ་ཆུང་ན་ཆོ་འཕྲུལ་ཆུང་། ཆོ་
འཕྲུལ་ཆེ་ན་ཆོས་དབང་སེམས་ལ་བསྐུར་བས་སྒྲོ་འདོགས་འཕྲལ་ལ་གཅོད་པས་རི་ཁྲོད་
འགྲིམ་དུ་བཞུད་གསུངས། གདམས་ངག་མེད་ན་བདུད་ཀྱི་ཆོ་འཕྲུལ་གྱིས་སྙེམས་ཞུགས་
ནས་སྙིང་མི་དགའ། སེམས་འཕྱོ། དེ་ནས་རོ་སྟོད་བརྒྱངས་ཏེ་ན་བས་སྙིང་རླུང་དང་མཛེ་
ནད་དང་། དེ་ལ་སོགས་པར་འགྲོ་ཉེན་ཡོད་གསུངས། གསུམ་པ་ལྷ་འདྲེ་གཉིས་ལ་ཉེ་རིང་
མི་བྱ་བའི་གནད་ནི། བཟང་པོར་བཟུང་བས་ངན་པ་འབྱུང་། རྟག་པར་བཟུང་བས་མི་རྟག་
པ་འབྱུང་། ཡོད་པར་བཟུང་བས་མེད་པ་འབྱུང་། གང་བར་བཟུང་བས་སྟོང་པ་འབྱུང་།
སངས་རྒྱས་ཞེས་བྱ་བ་བཟང་པོ་ཞིག་བླང་བྱར་བཟུང་བས། སེམས་ཅན་ཞེས་བྱ་བ་ངན་པ་
དོར་བྱར་འབྱུང་། དེ་དག་ཐམས་ཅད་རང་གི་རྟོག་པ་ལས་བྱུང་། སངས་རྒྱས་ཐོབ་ཏུ་རེ་བ་
དང་། འཁོར་བར་ལྷུང་གིས་དོགས་པ་དང་། འདྲེ་བྱ་བ་ཞིག་གནོད་སྙམ་པ་དང་། ལྷ་བྱ་བ་
ཞིག་ཕན་སྙམ་པ་དང་། སྔགས་བཟླས་པས་ནུས་པ་ཐོན་སྙམ་པ་དང་། མ་བཟླས་ན་མི་ཐོན་
སྙམ་པའི་རྣམ་པར་རྟོག་པ་དེ་རང་སར་གཅོད་པ་ལ། ཉེ་རིང་མེད་པར་འཁོར་འདས་མཉམ་
，
༡



གངས་ཅན་སྐྱེས་མའི་དཔེ་ཚོགས་ལས། ་མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
པ་ཉིད་དུ་སྟོན་པའི་གདམས་ངག་ཡིན། འཇིག་རྟེན་འདིའི་བུ་གཉེན་ནོར་རྫས་ལ་ཧ་ཅང་ལ་
དགའ་ཞིང་མཆོག་ཏུ་མི་གཟུང་། དེ་དག་ཤི་བ་དང་སྟོར་བརླག་བྱུང་ཡང་མི་དགའ་བའི་
བསམ་པ་མི་བྱ། དེ་དག་ལ་དགའ་མི་དགའི་སེམས་གཉིས་བྱུང་ན་བདུད་ཡིན་ནོ། །གཡས་
ན་ཚུར་ལ་གཅན་གཟན་འཇིགས་པས་ཟར་བྱུང་ཡང་ཉམ་ང་བ་དང་མི་དགའ་བ་མི་བྱ།
གཡོན་ན་ཚུར་ནོར་བུ་རིན་པོ་ཆེ་དགོས་འདོད་ཀྱི་རེ་བ་སྐོང་བ་འབུལ་དུ་བྱུང་ཡང་དགའ་བ་
དང་བྲོད་པ་མི་བྱ། རྒྱུན་དུ་སེམས་སྙེམས་མེད་འཕྲིག་མེད་དུ་ཆུ་རྡོ་ལྟར་བཞག །དཔེར་ན་རྡོ་
ལ་དགའ་མི་དགའ་མི་འོང་བ་བཞིན་དུ། རང་ལ་གཅན་གཟན་རྣམས་ཟར་བྱུང་བ་ལའང་མི་
དགའ་བ་མི་བྱ། མི་ཟ་བ་ལའང་དགའ་བར་མི་བྱ། རང་ལ་དགྲ་བྱུང་ནས་ཕྲོགས་པ་དང་
བརྡུང་བ་ལའང་མི་དགའ་བ་མི་བྱ། མཛེ་པོ་དང་། དམེ་བོ་དང་ཡུགས་ས་མོ་དང་། དྲི་ཆེན་
དང་དྲི་ཆུ་དང་། ལྷོག་པ་ལ་སོགས་པས་ཤི་བའི་རོ་དང་། དེ་རྣམས་ལ་མི་གཙང་བར་འཛིན་
པ་ཡང་རང་གི་སེམས་ཡིན་པས་མི་གཙང་བར་མི་གཟུང་། ཁྱེའུ་དང་བུ་མོ་ལ་སོགས་ཡིད་དུ་
འོང་བར་འཛིན་པ་དང་། ཤ་མར་དང་ཟན་ལ་སོགས་པ་ཞིམ་པ་དང་གཙང་བར་འཛིན་པ་
ཡང་རང་གི་སེམས་ཡིན་པས་གཙང་བར་མི་གཟུང་། གཞིའི་དུས་ནི་ཁམས་གསུམ་རིགས་
དྲུག་ཏུ་སྣང་བ་ཡང་རང་གི་སེམས་གཅིག་པུ་ཉིད་འཁྲུལ་ནས་དེ་རྣམས་སུ་སྣང་བ་ཡིན་ལ།
ལམ་གྱི་དུས་ན་ཆོས་ཀྱི་སྒོ་མོ་བརྒྱད་ཁྲི་བཞི་སྟོང་དང༌། གང་ཟག་ཕྱི་རོལ་པ་དང་ནང་པ་
གཉིས་སུ་སྣང་བ་དང་། ཐེག་པ་རིམ་པ་དགུ་དང་གསུམ་ལ་སོགས་པ་དང་། གཉེན་པོ་ལྟ་
སྒོམ་ལ་སོགས་པ་ཐམས་ཅད་རང་གི་སེམས་ཉིད་གཅིག་པུ་ཡིན་ཞིང་། འབྲས་བུ་མངོན་
མཐོ་ལྷ་མི་དང་། ངེས་ལེགས་བྱང་ཆུབ་གསུམ་སྣང་བ་དང་། རང་གི་སེམས་ཉིད་གཅིག་པུ་
འདི་ཡིན་པས་འཁོར་འདས་གཉིས་ཀ་རང་གི་སེམས་སུ་ཐག་ཆོད་པས་ཉེ་རིང་ལ་སོགས་པ་
མེད་པ་ཡིན་ནོ། །
བཞི་པ་གཉན་ཐོག་ཏུ་གཉན་དབབ་པའི་གནད་ནི། གང་གཉན་ན་འཇིག་རྟེན་འདི་



གནད་ཀྱི་ཐེམ་ཡིག་བདུན་པ།
ནི་ཀླུ་དང་རྒྱལ་པོ། བཙན་དང་མ་མོ། བདུད་དང་གནོད་སྦྱིན་ལ་སོགས་པ་གཉན། དེ་བས་
ཤེས་རབ་ཀྱི་ཕ་རོལ་ཏུ་ཕྱིན་པ་སྨྲ་བསམ་བརྗོད་མེད་ཀྱི་དོན་ཉམས་སུ་ལེན་པ་པོ་གཉན་
པས་དེའི་ཐོག་ཏུ་དབབ་པ་ནི་དཔེར་ན་སྨན་པ་མཁས་པས་གང་དུ་ན་བའི་ཐོག་ཏུ་མེ་བཙའ་
བཞག་པས། ནད་ཐོག་ཏུ་ཕོག་པས་རྩེག་ཟེར་ནས་ཡར་འོང་བ་བཞིན་དུ། གཉན་ཐོག་ཏུ་
གཉན་དབབ་པས་ཆོ་འཕྲུལ་ཟིངས་ཀྱིས་འོང་སྟེ། རབ་གཟུགས་བརྙན་དུ་འབྱུང་། འབྲིང་
སྐད་འདོན། ཐ་མ་རྨི་ལམ་དུ་འབྱུང་སྟེ། གཟུགས་བརྙན་དུ་འབྱུང་བ་ནི། སེང་གེ་དང་།
འབག་དང༌། སྤྱང་ཀི་དང་། ཁྱི་རྒོད་དང་། རྟ་རྒོད་དང་། དེ་ལ་སོགས་པ་སྣ་ཚོགས་ཅིར་
ཡང་འོང་ངོ༌། །
སྐད་འདོན་པ་ནི། འབྲུག་སྒྲ་ཆེན་པོ་དང་། དུང་འབུད་པ་མི་སྐད་ལ་སོགས་པ་སྐད་
སྣ་ཚོགས་སུ་འོང་བའོ། །རྨི་ལམ་དུ་འོང་བ་ནི། མཚོན་བརྡེགས་པ་དང་སོ་འདེབས་པ་དང་།
སྙིང་འབྱིན་པ་དང་། རྡོ་བརྡེགས་པ་དང་། སྡོམ་སྡིག་ལ་སོགས་པ་སེམས་ཅན་སྣ་ཚོགས་
ཀྱིས་འཚེ་བ་དང་། རྦབ་ཏུ་སྐྱུར་བ་དང་། གཡང་ལ་ལྷུང་བ་དང་། རྟ་རྒོད་ཁྱི་རྒོད་ལ་སོགས་
པ་མི་ཐུབ་པ་སྣ་ཚོགས་འོང་ངོ་། །
ཉམས་ལ་འོང་པ་ནི། དོན་མེད་པར་འཇིགས་པ་དང་། འདར་བ་དང་། སྔངས་པ་
དང་། ལུས་རྡུལ་བ་ལ་སོགས་མ་ངེས་པའི་རྟགས་སྣ་ཚོགས་འབྱུང་ངོ་། །དེ་ལྟར་ཆོ་འཕྲུལ་
སྟོན་པའི་དུས་སུ་མི་རྟ་ཁྱི་ལ་སོགས་པ་སྔར་ནས་འོང་བ་རྣམས་ནི་རང་ལ་གནོད་པའི་གདོན་
གྱི་ཆོ་འཕྲུལ་ཡིན་ནོ། །་
་ སྔར་ནས་མི་འོང་ཞིང་མ་མཐོང་བ་རྣམས་ནི་གཉན་སའི་ཆོ་འཕྲུལ་ཡིན་པས། གཉན་
སའི་ཆོ་འཕྲུལ་མ་བྱུང་བར་རང་ལ་གནོད་པའི་གདོན་གྱི་ཆོ་འཕྲུལ་ཆེན་པོ་བྱུང་ན་གཉན་ས་
དེ་མི་གཉན་ནོ། །སྲོག་ལ་གཉན་སའི་ཆོ་འཕྲུལ་ཆེན་པོ་བྱུང་ནས་རང་ལ་གནོད་པའི་ཆོ་
འཕྲུལ་ནམ་ཕྱེད་སྨད་བྱུང་ན་གཉན་ས་འབྲིང་པོ་ཡིན་ནོ། །གཉན་སའི་ཆོ་འཕྲུལ་ལས། རང་



གངས་ཅན་སྐྱེས་མའི་དཔེ་ཚོགས་ལས།： མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
ལ་གནོད་པ་ཡེ་མ་བྱུང་ན་གཉན་པོ་ཡིན་ནོ། །གནས་དེ་མི་གཉན་ན་སྐྱེད་མི་འོང་བས་
གཉན་ས་ཤིན་ཏུ་ཡང་གལ་ཆེའོ། །ཆོ་འཕྲུལ་བྱུང་བའི་དུས་སུ་དེ་ལ་འཇིགས་ཤིང་སྐྲག་པར་
གྱུར་ན། བར་དུ་གཅོད་པ་ཡིན་པས་དེ་རྣམས་ཐམས་ཅད་རང་གི་སེམས་ཀྱི་ཆོ་འཕྲུལ་ཡིན་
པས། དཔེར་ན་རྒྱལ་པོ་བཙོན་དུ་བཟུང་ནས་དམངས་ཕལ་པ་རྣམས་ཆོམ་ལ་ཕེབས་པ་དང་
འདྲ་སྟེ། རང་གི་སེམས་ཀྱི་ངོ་བོ་དེ་ཤེས་ན་བདུད་རང་ཞི་ནས་འོང་རྒྱུ་མེད་དེ། དེས་ན་རང་
གི་སེམས་ཀྱིས་ཆོ་འཕྲུལ་སྟོན་པའོ། ། ་་
སེམས་སྐྱེ་བ་མེད་པ་ཞིག་ཡིན་ཏེ། འཇིགས་བྱ་འཇིགས་བྱེད་གཉིས་སུ་མ་གྲུབ་
པའོ། །ལུས་ནི་འབྱུང་བ་ཡིན་པས་བརྟགས་ཤིང་གཞིག་མེད་པ་ཞིག་འདུག །ཟ་ནའང་ཟོ།
ཁྱེར་ནའང་ཁྱེར། མི་རིངས་ན་ཁད་ཀྱིས་ཁྱེར་ཞིག་སྙམ་དུ་བསམ་ལ། ལུས་ལ་དམིགས་
མེད་ཆགས་མེད་ཞེན་མེད་དུ་བློས་བཏང་ངོ་། །ལར་ཚན་གང་ཆེ་འགྲན་པ་ཡིན་པས་ཚན་སུ་
ཆེ་བྱའོ། །སྙེམས་མེད་འཕྲིག་མེད་ཞེན་མེད་དུ་བཞག་གོ། །བུ་སྙེམས་པ་དང་། ཆུང་མ་
སྙེམས་པ་དང་། གྲོགས་པོ་སྙེམས་པ་དང་། དེ་ལ་སོགས་པའི་སྙེམས་བྱེད་ཐམས་ཅད་ཆད་
ཀྱིས་བཅད་དོ། །་་
ཆོས་འདིའི་ལུགས་ཀྱིས་བདག་འཛིན་དང་གཅེས་འཛིན་ཐོངས་པ་ཞིག་དགོས་པ་
ཡིན། འདི་བསྒོམ་པའི་གནས་ནི། རི་ཁྲོད་དང་། དུར་ཁྲོད་དང་། ལྷ་ཁང་དང་། བླ་གབ་
མེད་པ་ལ་སོགས་པའི་ལྷ་འདྲེ་གང་ན་ཆེ་བ་ཉམ་ང་ཞིང་འཇིགས་པའི་སར་བསྒོམ་པས་
སྙེམས་ཐག་ཆོད་པ་ཡིན། ཉམ་ང་ཞིང་སྐྱི་འཇིགས་པའི་གནས་ཤིག་མེད་ན་ཉམས་སུ་བླང་
རྒྱུ་མེད་པའོ། །དེ་ལྟ་བུའི་གནས་སུ་དབང་པོ་ཡང་རབ་ཀྱིས་གནས་ལུགས་ལ་བཞག །
འབྲིང་གིས་ལུས་ལྷ་འདྲེ་ལ་བྱིན་ལ་ལུས་ལ་མ་ཆགས་པར་ལུས་བློས་བཏང༌། བྱིན་པ་རང་
གིས་མི་འདོད་པ་ཡིན། བློ་ཐ་མ་ཡིས་འཇིགས་པ་བྱུང་ན་འཇིགས་མཁན་བཙལ་ནས།
ལུས་འཇིགས་སམ་སེམས་འཇིགས་བལྟས་པས། ལུས་འདི་ས་རྡོ་དང་འདྲ་སྟེ་བེམ་པོར་



་
གནད་ཀྱི་ཐེམ་ཡིག་བདུན་པ། -
འདུག །སེམས་འདི་ནམ་མཁའ་དང་འདྲ་སྟེ་སྟོང་པ་ཉིད་དུ་འདུག་པས། འཇིགས་བྱ་
འཇིགས་བྱེད་དུ་མ་གྲུབ་སྟེ། འཇིགས་པའི་རྒྱུ་མ་གྲུབ་པའོ། །དེ་ཡིས་སེམས་བསྒོམ་དུ་རྡུལ་
ཕྲ་རབ་ཙམ་ཡང་མེད་ལ། ཡེངས་སུ་སྐད་ཅིག་ཙམ་ཡང་མེད་དོ། །
དེའང་ཆོས་ཐམས་ཅད་བྱུང་ཡང་རང་གི་སེམས་ལས་བྱུང་ལ་ཞི་ཡང་རང་གི་སེམས་
ཀྱི་ངང་དུ་ཞི་བས། ཐམས་ཅད་རང་གི་ངང་དུ་འདུག་གོ། །དེས་ནི་བདུད་སློབ་དཔོན་དུ་
འགྱུར། དངོས་གྲུབ་བདུད་ལས་འབྱུང་ངོ་། །དམིགས་པ་ཐམས་ཅད་ཉེ་བར་ཞི་ཞིང་སྤྲོས་པ་
ཉེ་བར་ཞི་བ་སྟེ་སངས་རྒྱས་ཀྱི་དགོངས་པ་ལོན་པའོ། །
ལྔ་པ་གཉན་ཆེན་མཐའ་ལ་གཏད་པ་ལ་གཉིས་ཏེ། ཏིང་ངེ་འཛིན་གྱི་མཐའ་གཏད་
དང་། དངོས་ཀྱི་མཐའ་གཏད་དོ། །དང་པོ་གཉན་སར་ལྟེངས་ནས་མ་སློངས་སམ། ཚར་
ཚད་དང་ཆོ་འཕྲུལ་འདྲེས་ནས་བྱུང་ན། ཏིང་ངེ་འཛིན་གྱིས་བཅད་དཀྲུག་བཤིག་བརྐོ་བ་ལ་
སོགས་པ་གནམ་ས་ཁ་ཞབས་བཟློག་ལ་བསྡད་དོ། །ཡང་གཅེར་བུ་བྱས་ལ། ཆུ་ལ་ཁྲུས་
དང་བཏུང་བ་ལ་སོགས་བྱས་ལ། མཆོང་རྒྱུག་བྱ་ཞིང་ཕཊ་ཀྱིས་བཏབ་པས་སློང་ན་ཆོ་
འཕྲུལ་ཟིངས་ཀྱིས་འོང་། ཆོ་འཕྲུལ་འོང་འཕྲོ་ཡིན་ན་ཉལ་གྱིས་ཞི་འགྲོ། དངོས་ཀྱི་མཐའ་
གཏད་ནི། སློང་ནས་ཆོ་འཕྲུལ་མ་ཆོད་པའམ། གཉན་སར་བདག་ལ་ན་ཚ་དྲག་པོ་བྱུང་ནས་
ཅིས་ཀྱང་མ་ཆུན་ན། དངོས་སུ་ཤིང་གཉན་ཡིན་ན་བཅད། ཆུ་གཉན་ཡིན་ན་དཀྲུག །བྲག་
གཉན་ཡིན་ན་བཤིག །ས་གཉན་ཡིན་ན་བྲལ། ན་གཉན་ཡིན་ན་བརྐོ། ཕ་བོང་གཉན་པོ་
ཡིན་ན་བཟློག །མི་ལུད་ཁྱི་ལུད་ལ་སོགས་པའི་དུད་པ་བཏང་ནས་བསྡད་པས་ཞི་ནས་འགྲོ་
བ་ཡིན་ནོ། །གཞན་གྱིས་རྦད་འདྲེ་ཡོད་ན་ཁོ་རང་ལ་བཟློག་གོ། །དྲག་པོ་རྫས་ཀྱི་མཐའ་
གཏད་ནི། མཛེ་ཅན་ལ་སོགས་མི་རྟ་ཁྱིའི་ཤ་ཁྲག་ལུད། ལྷམ་འབོབ། ཡུགས་ས་མོའི་དོར་
རྟ་རྣམས་དུག་ཤིང་སྣ་ཚོགས་ཀྱི་མེ་ལ་གང་གཉན་པའི་སར་བསྲེག་ལ་དུད་པ་བཏང་ངོ༌། །
ནད་པ་ཡིན་ན་ལུས་བསྲོ། ནད་པའི་ལུས་ཏིལ་འབྲུ་ཙམ་ཡང་མ་ལུས་པར་ཚིག་པར་བསམ།



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
་ གཞན་ཡང་དཀར་དམར་སྔོན་ཐབ་ལ་སོགས་པ་ཅི་རིགས་སུ་བྱས་པས་ཞི་བའོ། །མ་
ཞི་བར་དུ་ཡང་ཡང་བྱ། མང་ན་དྲེད་འགྲོ་བས་ཞག་གསུམ་བྱ། བྲག་ཤིང་ལ་སོགས་བཅད་
པའི་རྗེས་ལ་ལོག་ནའང་དེ་ལྟར་བྱས་པས་སོ། །
དེ་ལྟར་སྤྱོད་པ་གང་བྱེད་ཀྱང་གདོན་ལ་སོགས་ལ་དམིགས་པ་མི་གཏད་པར་གཏད་
མེད་དུ་བྱའོ། །ཡ་ང་བ་དང་བག་ཚ་བ་མེད་པར་བྱའོ། །ཡང་ལྷ་ཁང་ལ་སོགས་པའི་ཆོ་
འཕྲུལ་མ་ཆད་པར་འོང་ན། གཅེར་བུར་བུད་ལ་རྡོ་བས་བརྡེག་གོ། །ཡང་ཆོ་འཕྲུལ་ཆེ་བས་
མ་ནོན་ན། རིག་པ་ངར་ལྡན་དུ་བྱས་ལ་ཕཊ་ཀྱིས་གདབ། སྣང་བ་བུན་གྱིས་སོང་སོང་དུ་
གདབ་བོ། །ཡང་གཅེར་བུས་སྤྱི་འགྲེང་དུ་བྱ་ཞིང་རྗེས་ལ་རིག་པ་ལ་ངར་བསྐྱེད་ལ་ཕཊ་
ཀྱིས་བཏབ་ནས་མགོ་ཞབས་བཟློག་ནས་ཉལ་བས་ཞི་ནས་འགྲོ་བའོ། །གཉན་སར་ན་ཚ་
བྱུང་ནས་གཞན་དུ་བྲོས་ན་བར་ཆད་འབྱུང་བས་སངས་ཀྱིས་དྲག་དྲག་ཏུ་བསྡད་ལ་ཉམས་
ལེན་བྱའོ། །་
ཡང་སློང་ནས་མ་ཆོད་པར་ལོག་ནོན་བྱས་བཞིན་དུ་ཆོ་འཕྲུལ་ཆེར་སོང་ན་ཞུད་པ་
ཡིན་པས་ཞག་འགའ་གྲོང་ཡུལ་ལམ་གཞན་ཞིག་ཏུ་འགྲོ་ལ་དེ་སྟེང་ལོ་རྒྱུས་མེད་པར་
ཐིབས་ཀྱིས་མནན་ནོ། །
ཡང་ཧ་ཅང་གཉན་པས་ཡར་བའང་འབྱུང་། སྟོབས་ཆུང་བས་བྲོས་པའི་རིགས་ཀྱང་
ཡོད་པས། དེ་ལྟ་བུ་ལའང་གོང་ལྟར་བྱས་པས་སོ། །དེ་ནས་ཁོས་སློབ་པའི་ཚད་ཙམ་ལ་ཏིང་
ངེ་འཛིན་གྱིས་མནན་ལ་འོང་ངོ་། །གཞན་ཡང་མཐུ་བྱེད་པ་ཡོད་ན་དེའི་གཏོར་སྟེགས་འོག་
ཏུ་ཉལ་ལོ། །ཐོད་པ་གྲུབ་པའི་གཏམ་རྒྱུད་ཀྱང་གསུངས་སོ། །ཀླུ་གནོད་ན་ཀླུ་ཡོད་ངེས་
པའི་ཆུ་མིག་ཏུ་ཉལ་ལོ། །རྒྱལ་པོ་གནོད་ན་ལྷ་ཁང་བདག་མེད་དུ་ཉལ་ལོ། །བསེན་མོ་
གནོད་ན་ས་ཕུག་སྟོང་པར་ཉལ་ལོ། །དམ་སྲི་མོ་གནོད་ན་དབེན་གནས་སྟོང་པར་ཉལ་ལོ། །
མི་གཙང་བའི་ཉམས་གྲིབ་བྱུང་ན་མཛེ་གསེབ་ཏུ་ཉལ་ལོ། །དེ་བཞིན་དུ་རང་ལ་གང་གནོད་



པ
གནད་ཀྱི་ཐེམ་ཡིག་བདུན་པ།
པའི་ས་དམིགས་དང་། ཤིན་ཏུ་གཉན་ཞིང་འཇིགས་པའི་ས་རྣམས་སུ་བསྡད་ཅིང་ཉམས་
ལེན་བྱའོ། །དེའང་དང་པོར་སྙིང་ཁམས་ཆེ་བ་ཞིག་དགོས་པས། འཇིགས་པ་དང་། སྐྱུག་བྲོ་
བ་དང་། ཉམ་ང་བ་དང་། བག་ཚ་བ་ལ་སོགས་པ་རྗེ་མི་ཕོད་པ་སྙམ་པ་ཞིག་བྱུང་ན། ལྟ་
ཐོག་ནས་རིག་པ་ལ་ངར་བཏགས་ལ། གང་མི་ཕོད་པ་དེ་དག་ལ་ཐོག་རྫིས་བྱས་ལ་སེམས་
ལྷོད་ཀྱིས་གློད་ལ་བཞག་གོ། །རེ་དོགས་མི་བྱ་བ་རྩིས་གདབ་མེད་པར་བཞག །གར་སོང་
ལེགས་སུ་བཞག་གོ། །ཐམས་ཅད་ཀྱང་ཀྱག་གཏད་མེད་པར་བསྒྱུར་ལ་བཞག་གོ། །
དྲུ ག་པ་ཕྱིར་མི་ལྡོག་པ་སྒོ་གཏན་ལྟ་བུའི་གནད་ལ་གསུམ་སྟེ། དང་པོ་སློང་ཚད།
བར་དུ་ཆོད་ཚད། ཐ་མ་ཚར་ཚད་དོ། །དེ་ལ་གཉན་སར་ཉམས་ལེན་བྱས་པས། ལྷ་འདྲེ་
རྣམས་ཀྱིས་ཆོས་ཉིད་ཀྱི་གཟི་བརྗིད་མ་བཟོད་པར། མངོན་སུམ་དང་གཟི་བྱིན་རྨི་ལམ་གྱི་
ཆོ་འཕྲུལ་གང་ཡང་རུང་བ་ཞིག་བྱུང་ན། ཕྱིའི་སློང་ཚད་ཡིན་ནོ། །ལུས་ལ་ན་ཚ་དང་། རྟོག་
པ་མི་བདེ་བ་དང་། ཁྲག་སྐྱུག་པ་ལ་སོགས་པ་ཅི་བྱུང་ཡང་ནང་གི་སློང་ཚད་ཡིན་ནོ། །
སེམས་ལ་སྡུག་བསྔལ་བ་དང་། ཉོན་མོངས་པ་དང་རྣམ་རྟོག་གློ་བུར་སྣ་ཚོགས་དང་། བློ་སྣ་
མང་པོ་སྐྱེ་བ་དང་། སེམས་དགའ་མི་དགའི་མཐོ་དམའ་མང་པོ་བྱུང་ན་གསང་བའི་སློང་ཚད་
ཡིན་ནོ། །
གཉིས་པ་ཆོད་ཚད་ནི། དེ་ལྟར་སློང་ཚད་གསུམ་པོ་གང་བྱུང་ཡང་རུང་སྟེ། དེ་དག་ལ་
སྙེམས་མ་ཞུགས་པར་བྱས་ནས་ཚད་བསྐྱེད་ལ་བསྡད་པས། ཕྱིའི་ཆོད་ཚད་ནི། སྔར་གྱི་ཆོ་
འཕྲུལ་དེ་རྣམས་རང་ཞིར་སོང་ན་དེ་ཡིན་ནོ། །ནང་གི་ཆོད་ཚད་ནི། ལུས་ཀྱི་ན་ཚ་ལ་སོགས་
པ་ཐམས་ཅད་རང་ཞིར་སོང་ན་དེ་ཡིན་ནོ། །གསང་བའི་ཆོད་ཚད་ནི། སྔར་གྱི་སེམས་ཀྱི་
སྡུག་བསྔལ་ལ་སོགས་པ་དེ་རྣམས་རང་གྲོལ་དུ་སོང་བ་དེ་ཡིན་ནོ། ། །
གསུམ་པ་ཚར་ཚད་ནི། ཕྱིའི་ཚར་ཚད་གཉན་ས་ལ་སོགས་པའི་གནས་དེ་ཉམས་
དགའ་ཞིང་བྱིན་ཆགས་པ་དང་། དེ་ནས་འགྲོ་སྙིང་མི་འདོད་པར་བག་དྲོ་བར་འདུག་པའོ། །



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
ནང་གི་ཚར་ཚད་ནི། ལུས་བདེ་ཞིང་མདངས་སྟོབས་དང་ལྡན་པ་དང་། ལང་བ་ཡང་ཞིང་
འགྲོ་ན་མགྱོགས་པ་ལ་སོགས་པའོ། །གསང་བའི་ཚར་ཚད་ནི། སེམས་ལ་སྔར་ནས་མེད་
པའི་ཉམས་རྟོགས་བཟང་པོ་འབྱུང་བ་དང་། སྣང་བ་བདེན་མེད་དུ་རྟོགས་པ་དང་། སེམས་
ཅན་རྣམས་ལ་སྙིང་རྗེ་ཆེན་པོ་སྐྱེས་པ་དང་། བླ་མ་ལ་མོས་གུས་ཁྱད་པར་ཅན་སྐྱེས་པ་དང་།
ཆོས་ཐམས་ཅད་མཉམ་པ་ཉིད་དུ་རྟོགས་པར་འབྱུང་ངོ་། །
དེ་ལྟར་དུ་བྱུང་ནའང་ཡོན་ཏན་དུ་མི་བལྟ་ཞིང་མ་བྱུང་ནའང་འདོད་པའི་བློ་མི་བྱ་བར་
གཏེད་མེད་དུ་བསྒྱུར་རོ། ། ་་ ་
དེ་ལྟར་མ་ཤེས་པར་གཉན་ས་དེར་འོང་ནས་ཚར་ཚད་འོང་དུ་རེ་བ་དང་། མ་བྱུང་གི་
དོགས་པའི་སེམས་བྱུང་ན་གཉིས་ཀ་བདུད་ཡིན་པས། དོགས་པ་ཞིག་འདུག་ནའང་བདུད་
ཡིན་ལ། རེ་བ་ཞིག་བྱུང་ནའང་བདུད་ཡིན་པས། རེ་ན་རེ་ཐོག་ཏུ། དོགས་ན་དོགས་ཐོག་ཏུ་
བསྒྱུར་ལ། གློད་ལ་ཞོག །གཉིས་སུ་སྣང་བ་ལྟར་འདུག་ཀྱང་སྣང་ལུགས་ལྟར་མ་ཞེན་ན་
སེམས་སུ་འགྲོའོ། །འདོད་པའི་བློ་སངས་རྒྱས་ལའང་མ་བྱེད། འབུམ་ལས། ཡང་དག་པར་
རྫོགས་པའི་སངས་རྒྱས་ལ་འདོད་པ་མ་བྱེད་ཅིག །འདོད་པ་མེད་པ་ནི་ཡང་དག་པར་
རྫོགས་པའི་སངས་རྒྱས་སོ། །ཞེས་བཤད་དོ། །
ཡང་ན་ཚར་ཚད་གསུམ་ནི། རྨི་ལམ་གྱི་ཚར་ཚད་དང་། མངོན་སུམ་གྱི་ཚར་ཚད་དང་།
ཉམས་ཀྱི་ཚར་ཚད་གསུམ་མོ། །རྨི་ལམ་གྱི་ཚར་ཚད་ལ་གཉིས་ཏེ། ཐུན་མོང་དང་ཐུན་མོང་
མ་ཡིན་པའོ། །ཐུན་མོང་ནི། ལུས་ལ་སེམས་ཅན་འཐོན་པ་དང་། བཤལ་སྐྱུག་དྲག་པོ་བྱུང་
བ་དང་། ཁྲུས་བྱས་པ་དང་། ནམ་ལངས་པ་དང་། ཉི་མ་ཤར་བ་དང་། གཞན་གྱིས་བདག་
ལ་གུས་པ་བྱེད་པ་དང་། བཟའ་བཏུང་འབུལ་བ་ལ་སོགས་པ་འོང་ངོ་། །
ཐུན་མོང་མ་ཡིན་པ་ནི། གཉན་སའང་གཉན་སར་ཤེས། དེ་ན་གཅོད་བྱེད་པར་ཡང་
ཤེས། གནོད་པའི་ཆོ་འཕྲུལ་བྱུང་བ་ལ་ཉམས་ལེན་བྱས་པས་རང་སར་ལྷན་གྱིས་ཞི།
12



གནད་ཀྱི་ཐེམ་ཡིག་བདུན་པ།
གཉིད་སད་ཙམ་ན་དེ་ཀའི་སྟེང་དུ་ལྷན་ནེ་འདུག་པའོ། །
གཉིས་པ་མངོན་སུམ་གྱི་ཚར་ཚད་ནི། ནད་དང་མི་མ་ཡིན་གཉིས་ལས། ནད་མངོན་
སུམ་ནི། དངོས་སུ་ཁ་སྣའམ་བཤང་ལམ་ལ་སོགས་ལ་སྡོམ་དང་སྡིག་པ་དང་སྦལ་པ་དང་ཉ་
དང་ལྕོང་མོ་དང་སྦྲུལ་ལ་སོགས་སྲོག་ཆགས་སྣ་ཚོགས་འཐོན་པ་དང་། ཁྲག་དང་ཆུ་སེར་ལ་
སོགས་ནད་རྟགས་མང་པོ་སྐྱུག་པ་དང་བཤལ་བ་ལ་སོགས་པ་མང་པོ་འབྱུང་བ་ཡིན་ནོ། །
མི་མ་ཡིན་མངོན་སུམ་དུ་བདག་ལ་ཕྱག་འཚལ་བ་དང་། བསྐོར་བ་བྱེད་པ་དང་། མཆོད་པ་
འབུལ་བ་དང་། ཁ་ཟས་མང་པོ་སྟེར་བ་དང་། བདག་ཅག་གི་སྲོག་སྔགས་འདི་ཡིན་ཟེར་བ་
མངོན་སུམ་དུ་འོང་སྟེ། དབང་དུ་འདུས་ཤིང་དམ་ལ་ཐོགས་པའི་རྟགས་ཡིན་ནོ། །
གསུམ་པ་ཉམས་ཀྱི་ཚར་ཚད་ལ་གཉིས་ཏེ། ཐུན་མོང་དང་། ཁྱད་པར་རོ། །ཐུན་
མོང་ནི། ནམ་ལ་གཉན་སར་གཅེར་བུར་ལ་སོགས་བྱས་པས་སྐྱི་ཟིང་པའམ། འཇིགས་པ་
དང་། ཡ་ང་བ་དང་། བག་ཚ་བ་མེད་པ་དང་། སེམས་ཅན་རྣམས་རྣག་ཁྲག་ལུས་ལ་ཐོན་པ་
སྙམ་བྱེད་པ་དང་། བདག་ལ་གཞན་གྱིས་ཕྱག་དང་བཀུར་སྟི་ལ་སོགས་བྱེད་པ་སྙམ་འབྱུང་
བ་དང་། ཤེས་པ་དགའ་ཡ་ལེ་བའམ། འབོལ་ལེ། ལྷོད་དེ་བ། ལུས་སེམས་བདེ་བ་ལ་
སོགས་འབྱུང་ངོ་། །ཁྱད་པར་ནི་གང་ལའང་སྙེམས་རྟོག་མི་འཇུག་པར་ཆོས་ཉིད་གཡོ་བ་
མེད་པའི་ངང་ལ་གནས་པ་འབྱུང་སྟེ། བསོད་ནམས་བསགས་པའི་རིགས་ཡིན་པས་གཞན་
དུ་སྐྱེ་བ་མི་རྒྱུད་པར་སངས་རྒྱའོ། །ཚར་ཚད་ཀྱི་ཡུན་ལ་ངེས་པ་མེད་དེ། གདམས་ངག་དང་།
ཉམས་ལེན་དང་། གཉན་ས་བྱིང་ཆེ་ཆུང་དང་། གཉན་མི་གཉན་གྱི་ཁྱད་པར་གྱིས། སློང་
ཚད་དུས་སུ་མཉམ་དུ་འོང་བའང་ཡོད་ལ། སྲོད་ལ་ཆོ་འཕྲུལ་བྱུང་ནས་ཐོ་རངས་ཚར་བའི་
རིགས་ཀྱང་ཡོད། སྔ་ནུབ་ཆོ་འཕྲུལ་བྱུང་ནས་ཕྱི་ནུབ་ཚར་བའི་རིགས་ཀྱང་ཡོད། ཚད་མེད་
པའི་རིགས་ཀྱང་ཡོད། ཕལ་ཆེར་ཞག་གསུམ་གསུམ་ལྔ་ལྔ་འགོར་བ་ཤས་ཆེ། ལར་ན་ཟླ་བ་
ལ་སོགས་པར་ངེས་པ་མེད་དེ། གཉན་སར་ཕྱིན་པ་ཙམ་གྱིས་གོང་གི་ཤེས་དྲོད་ཐོབ་པ་ཡོད་དོ། །ལྷ་



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
འདྲེའི་གནོད་པས་གནོད་པ་སྐྱེལ་སེམས་སྐྱེལ་མཁན་གྱིས་རང་ལ་མི་ཚུགས་ཤིང་། རང་ལྷ་འདྲེ་ལ་
ཉམ་ང་བ་དང་བག་ཚ་བ་མེད་ཀྱང་ལྷ་འདྲེ་ལ་གནོད་པ་གཏད་པ་མེད་པས་དང་ཁྱད་གསོད་སྐད་
ཅིག་ཙམ་ཡང་མི་བྱ། གཏོར་མ་ཆུ་སྦྱིན་ལ་སོགས་དང་། སྨོན་ལམ་རྒྱ་ཆེན་པོ་གདབ་བོ། །
བདུན་པ་ལོག་ནོན་གཟེར་བུའི་གནད་ལ་གསུམ་སྟེ། ལོག་གནོན་བསྟན་པ་དང་། གནད་
ཀྱི་མན་ངག་ཕྲའུ་བསྟན་པ་དང་། ཕན་ཡོན་བསྟན་པའོ། །ལོག་གནོན་བསྟན་པ་ལ་
གསུམ་སྟེ། ལྡོག་པའི་དུས། ལྡོག་པའི་རྟོགས་དང་། ལོག་ནོན་གྱི་དུས་སོ། །ལྡོག་པའི་
དུས་ནི། གང་ལ་བཅད་པ་དེ་ལ་མ་ཆོད་པར་ལས་ན་ལྡོག་པའི་དུས་ཡིན། གདམས་ངག་
མེད་པར་བདུད་ཀྱི་ཆོ་འཕྲུལ་ལ་སྙེམས་ཞུགས་ནས་ཐེ་ཚོམ་ཟ་བ་ནི་ལྡོག་པའི་དུས་ཡིན།
བྲེད་སྔངས་སྐྱེས་ནས་བྲོས་ན་ལྡོག་པའི་དུས་ཡིན། འཇིག་རྟེན་གྱི་བྱ་བ་ལ་བློ་འཇུག་ན་
ལྡོག་པའི་དུས་ཡིན། དེ་དུས་རང་བདུད་ཀྱི་ཆོ་འཕྲུལ་དུ་ངོས་ཟིན་དགོས། ལོག་པའི་
རྟགས་ནི། སྙིང་མི་དགའ་སེམས་འཕྱོ། ཤེས་པ་འདར། འགྲོ་སྙིང་འདོད་ལ་འཚེར། རོ་
སྟོད་བརྒྱངས་ནས་ན་བའོ། །ལོག་གནོན་གྱི་དུས་ནི། ཉམ་ང་ན་ང་ཐོག་ཏུ་གཅོད་དགོས།
འཇིགས་ན་ཐོག་ཏུ་བསྐྱུར་དགོས། སྐྱུག་བྲོ་ན་བྲོ་ཐོག་ཏུ་བསྒྱུར་དགོས། དེའང་མ་ཆོད་ཀྱི་
བར་རྦད་ཁམ་བསྐྱེད་ལ་ཡང་ནས་ཡང་དུ་གང་མ་ཆོད་པར་ལོག་པ་དེའི་ཐོག་ཏུ་ཐོག་འགེལ་
བྱའོ། །ཉམ་ང་ན་ང་ཐོག་ཏུ་གཅོད་པ་ནི། འགོ་བའི་ནད་རིམས་ཐམས་ཅད་ལ་འགོའམ་
སྙམ་ནའང་ཁ་གདང་བྱས་ལ་ནད་དྲི་རྔུབ། ཁ་བསྲེ། གོས་བསྲེ་བ་ལ་སོགས་བྱས་ལ། ཉོམ་
ང་ན་ང་ཐོག་ཏུ་བསྒྱུར་ལ་ངོས་བཟུང་མེད་པ་དེ་ཟིན་པར་བྱའོ། །
འཇིགས་ན་འཇིགས་ཐོག་ཏུ་བསྒྱུར་བ་ནི། ཐོགས་ཅན་གྱི་བདུད་དགྲའམ། གདོན་
ནམ། གཅན་ཟན་ལ་སོགས་འཇིགས་པ་ལ་འཇིགས་ཐོག་ཏུ་བསྒྱུར་ལ་ངོས་བཟུང་མེད་པ་
དེ་ཟིན་པར་བྱའོ། །སྐྱུག་བྲོ་ན་བྲོ་ཐོག་ཏུ་བསྲེ་བ་ནི། མཛེ་པོ་དང་། དམེ་ཕོ་དང་། ཡུགས་ས་
ཕོ་མོ་དང་། རོ་དང་། དྲི་ཆེན། མཆིལ་སྣབ་དང་། ལྷོག་རོ་ལ་སོགས་པ་སྐྱུག་བྲོ་བ་ཐམས་



-
དུའོ།
།
གནད་ཀྱི་ཐེམ་ཡིག་བདུན་པ། ་
ཅད་ལ་དེའི་ཐོག་རང་དུ་བསྒྱུར་ལ་ངོས་བཟུང་མེད་པ་དེ་ཟིན་པར་བྱའོ། །
དགྲ་གཉེན་གཙང་བཙོག་བདེ་སྡུག་ལ་སོགས། གང་ལའང་མ་ཆོད་པར་ལོག་པ་
དེའི་ཐོག་ཏུ་ཐོག་འགེལ་བྱས་ལ་ངོས་བཟུང་མེད་པ་དེ་ཟིན་པར་བྱའོ། །
ལར་སེམས་འཁྲུལ་སྣང་གི་བག་ཆགས་སེལ་བ་ལ་འཁྲུལ་ཐོག་རང་དུ་བསྐྱུར་ལ་
ངོས་བཟུང་མེད་པ་དེ་ཟིན་པར་བྱ་བ་གནད་ཆེ་བ་ཡིན། དེ་ལྟར་བྱས་པས་ཆོད་པ་ལ་དགའ་
བའི་བློ་མི་བྱ་བར་གཏད་མེད་དུ་བསྒྱུར་རོ། ། ་
གཉིས་པ་གནད་ཀྱི་མན་ངག་ཕྲའུ་ལ། གནས་ཀྱི་མན་ངག་ཕྲའུ་བཅུ། གདོན་གྱི་མན་
ངག་ཕྲའུ་བཅུ། ནད་ཀྱི་ལོག་ནོན་གྱི་མན་ངག་ཕྲའུ་བཅུ། གཞན་དོན་གྱི་མན་ངག་ཕྲའུ་བཅུ།
སྤྱི་སྡོམ་གྱི་མན་ངག་ཕྲའུ་བཅུ་དང་ལྔ་བཅུའོ། །
དེ་ལ་གནས་ཀྱི་མན་ངག་ཕྲའུ་ནི། དང་པོ་གཅོད་ལ་འགྲོ་ཙ་ནའང་། བླ་མ་དཀོན་
མཆོག་དང་། ཡུལ་དེའི་ལྷ་འདྲེ་གཉན་པོ་ཐམས་ཅད་ལ་རང་གི་ལུས་ཚོགས་སུ་འབུལ་ལོ། །
རོ་སྟོད་ཡ་བདུད་རྒྱལ་པོས་ཁྱེར། རོ་སྨད་མ་བདུད་རྒྱལ་མོས་ཁྱེར། སྐེད་པ་བར་དུ་གནས་
པའི་ལྷ་འདྲེས་ཁྱེར་བྱས་ལ། རང་གི་ལུས་སྤྱི་གཙུག་ནས་རྐང་མཐིལ་ཡན་ཆད་དམིགས་པ་
རྣོན་པོ་མཚོན་ཆ་ལྟ་བུས་དམ་དུམ་བརྒྱ་སྟོང་དུ་གཏུབ་ལ་སྦྱིན་པར་བཏང་ངོ༌། །གཉན་སར་
ཕྱིན་ནས་ཀྱང་སྤྱིར་ས་ཕྱོགས་གཉན་ས་ཟེར་ཡང་དགོས་སུ་མ་རྙེད་ན། གཅེར་བུ་བུད་ནས་
གཉན་བསྐོར་བས། ས་དམིགས་གང་ན་ཡོད་པ་དེར་ཤེས་པ་སྐྱི་ཟིང་བྱེད་པའམ། ཡང་ན་ ་
ཉམ་དགའ་ཡལ་ལེ་བ་འབྱུང་བས་དེ་ཀར་ལྷན་གྱིས་བསྡད་དོ། ། ་་།
ཆུ་མིག་ལ་སོགས་གཉན་ས་མགོ་མང་པོ་ལ། ཆོ་འཕྲུལ་དྲོད་རྟགས་རེ་རེ་སྤེལ་མར་
འོང་བས། དེ་དག་རིམ་གྱིས་འདུལ་མི་ལང་བས། དེ་དག་གི་མཐའ་བསྐོར་ལ་ས་རྡོ་ཤིང་
གསུམ་བསྡུས་འོག་ཏུ་བཏིང་བས་དུས་གཅིག་ལ་འོང་བ་ཡིན། དེ་བཞིན་སྡོང་པོ་བྲག་ལ་
སོགས་པའི་རྩེ་མོ་ཡལ་ག་བྲེག་ལ་འོག་ཏུ་བཏིང་། གངས་ཀྱི་རི་ལ་སོགས་པ་ཡིན་ན་
15



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ། .
དམིགས་པས་བདལ་ལ་བྱ། ཡང་ན་རང་ལུས་མགོ་མཐོ་སར་གཏད། གཉན་ས་ཐམས་ཅད་
ཁྱབ་པའི་ཆེན་པོ་གཅིག་ཏུ་བསམ་ལ་ཉལ། དང་པོ་ཇི་ལྟར་ཉལ་བ་དེ་ལས་ཚར་ཚད་མ་བྱུང་
བར་དུ་མི་སྤོར་རོ། །་
ཇི་ཙམ་སྡོད་ཀྱི་དུས་མི་གཟུང་། འདི་ནས་བྱང་ཆུབ་མ་ཐོབ་ཀྱི་བར་བསྡད་སྙམ་དུ་
བསམ་མོ། །གདོན་གྱི་ལོག་གནོན་གྱི་མན་ངག་ཕྲའུ་ནི། གལ་ཏེ་ཚད་མ་བྱུང་བར་ལ་གཞན་
དུ་འགྲོ་དགོས་བྱུང་ན། གཉན་ས་དེའི་ས་རྡོ་བཟུང་ལ་འོག་ཏུ་གཞུག །ཏིང་ངེ་འཛིན་ནི་
འདུག་ས་དེ་ལས་མི་འཕོའོ། །
དེ་ལྟར་མ་བྱས་ན་རྗེས་ལོག་འོང་བ་ཡིན། གཉན་སར་ཕྱིན་པ་ཙམ་གྱིས་རྟགས་བྱུང་
ན་ཡོན་ཏན་ཡིན་ནམ་མགོ་སྐོར་ཡིན་བརྟག་པ་ནི། ཏིང་ངེ་འཛིན་གྱི་མཐའ་གཏད་བྱས་པས།
མགོ་སྐོར་ཡིན་ན་ཆོ་འཕྲུལ་ཟིངས་ཀྱིས་འོང་། ཡོན་ཏན་ཡིན་ན་མི་འོང་ཡང་གཉན་སའི་ཆོ་
འཕྲུལ་ཞི་ཡང་རང་གི་བློ་ལ་ཡར་སྐྱེད་མེད་ན། ཞག་འགའ་གྲོང་ཡུལ་ཞིག་ཏུ་ངལ་གསོ་ལ།
དེ་ནས་གཉན་སར་འོང་བས་ཆོ་འཕྲུལ་ཟིངས་ཀྱིས་འོང་ངོ་། དེ་དུས་ཉམས་སུ་བླངས་པས་
བློ་ལ་ཡར་སྐྱེད་འོང་བའོ། །
ཡང་གཉན་སར་ཚར་ཚད་མ་བྱུང་བར་ཐག་རིང་དུ་འོང་བ་ལ་རྗེས་བསྙེགས་བྱུང་ནས་
ན་ཚ་ཕོག་ན། གང་འོང་སྒོར་འཐོན། གོས་ཕུད་ལ། ཏིང་ངེ་འཛིན་གྱིས་གཉན་ས་མཚོའམ།
རིའམ། ཆུ་མིག་གམ། བྲག་གམ། ཤིང་ངམ། ལྷ་ཁང་ལ་སོགས་པ་གང་ཡིན་པ་དེ། རི་
བསྒྱེལ། བྲག་གཏིབ། མཚོ་བསྐམ། ན་རློག །གཉན་ས་རྗེས་མེད་པར་བཏང་ལ། ཤུལ་དུ་
རྡོ་བ་གཉིས་གསུམ་བརྒྱབ་ནས་ཉམས་ལེན་བྱས་པས་ཞི་ནས་འགྲོ་བའོ། །
ཡང་གཉན་སར་འཇིགས་པ་ལ་སོགས་པ་བག་མི་ཕེབས་པ་གང་བྱུང་ཡང་། ཕཊ་
ཀྱིས་བཏབ་ཅིང་མཆོང་རྒྱུག་བྱས་པས་ཞི་བའོ། །ཡང་རོ་ལ་སོགས་པ་ལ་འཇིགས་ན། ལུས་
འཇིགས་སམ་སེམས་འཇིགས་རྩད་བཅད། དེ་ལ་ཆེད་ཀྱིས་སྔས་གཏད་ལ་ཉལ་ལོ། །གལ་
1



གནད་ཀྱི་ཐེམ་ཡིག་བདུན་པ།
ཏེ་སྙེམས་ཞུགས་ན་གང་ལ་ཞུགས་པ་དེ་མ་སངས་བར་དུ་བསྲེ། སྙེམས་མ་སངས་པར་ཕྱིན་
ན་བར་ཆད་འོང་ངོ༌། །ཡང་རྨི་ལམ་དུ་རྦད་འདྲེ་ལ་སོགས་པའི་རྟགས་འོང་ན། ཏིང་ངེ་འཛིན་
གྱིས་ཆད་པའི་གནས་ནས་བོས་ལ། རང་གི་ལུས་ཁོའི་གདན་དུ་བཏིངས། དོན་སྙིང་ལ་
སོགས་པ་མཆོད་པར་འབུལ། རང་གི་འཁོར་དང་ལོངས་སྤྱོད་ལ་སོགས་པ་ཅི་ཡོད་པ་
ཐམས་ཅད་ཁོའི་མངའ་རིས་སུ་འབུལ་ཞིང་། ཇོ་བོ་ཁྱོད་རྟག་ཏུ་བཞུགས་སུ་གསོལ་བསམ་
པས། ཁོའི་གནོད་སེམས་བྱམས་པར་ལོག་ནས་རང་གི་ཆོས་སྐྱོང་དུ་ཁོ་འོང་ངོ་། །ཡང་བུད་
མེད་ལ་སོགས་ཡིད་དུ་འོང་བ་ཡོང་ཀྱིན་སྟབས་སུ་སྡོད་པ་རྨི་ན། ཏིང་ངེ་འཛིན་གྱིས་ལག་
པའང་ཐུ་བ་ནས་བཟུང་ལ། ད་འགྲོར་མེད་པས་སྟབས་སུ་སྡོད་དགོས་བྱས་པས་འཕྲོ་
འཆད། ཐིག་ལེ་འཕྲོག་འཕྲོག་འདྲ་ན། མཛེ་སྒྲ་དཀྲི་མ་ཐུབ་ན་མཛེ་ཀླད་བྱུག་གོ། །འབོད་
དུ་བྱུང་ན། ཁྱོད་ཅི་འདོད་པ་ཁྱེར་ཅིག་ཅེས་འོ་དོད་འབོད་དོ། །རང་གི་གནས་ཁང་ལ་
སོགས་འགྱེལ་བ་རྨི་ན། ཏིང་ངེ་འཛིན་གྱིས་གཅིག་ཀྱང་མ་ལུས་པར་ཐེར་གྱིས་ཕྱག་ལ་
ཉལ། རང་བཞིན་གྱིས་གནོད་པའི་གདོན་ལ་ཏིང་ངེ་འཛིན་གྱིས་ཁོ་རང་གི་མདུན་དུ་སྤྱན་
དྲངས་ལ། རང་གི་བེམ་རིག་ཤག་གིས་ཕྱེ་ལ། དབང་པོ་ལྔ་དང་། ཤ་པགས་པ། རུས་པ།
ནང་རོལ་རྣམས་ཁོ་ལ་ཚོགས་སུ་འབུལ། སེམས་ཉིད་ནམ་མཁའ་ལྟར་བཞག་གོ། །རང་གི་
ཤ་དང་པགས་པའི་བར་དུ། ཉ་དང་ལྕོང་མོ་སྦྲུལ་སྡོམ་སྡིག་ལ་སོགས་པའི་སེམས་ཅན་སྣ་
ཚོགས་ཀྱིས་ཁེངས་ནས། ཁོ་རང་རྣམས་ཅིར་བྱེད་པར་བསམ། རང་གི་ལུས་འདི་ཁྱི་རོ་
སུངས་པ་ལྟར་བདག་བཟུང་མེད་པར་བསྒྱུར་རོ། །རང་གི་ཁོག་པ་ཁོའི་གནས་ཉམས་
དགའ་ཡིད་ལ་འཐད་པར་བསམ་ལ། དེ་ནས་དུས་དང་རྣམ་པ་ཐམས་ཅད་དུ་ཁྱོད་འདིར་
བཞུགས་པར་ཞུ་བྱས་པས། ཁོ་རང་སྐྱེངས་ནས་འགྲོ། རང་གི་སྙིང་གི་དཀྱིལ་དུ་ཁོ་བསམ།
སེམས་ཅད་ཐམས་ཅད་ལ་གནོད་པར་བྱེད་པའི་གདོན་ཐམས་ཅད་ཁོ་ལ་ཐིམ་པར་བསམ་
ཞིང་། ཁོ་ཅི་དགའ་ཅི་མཉེས་ཀྱི་མཆོད་པར་འབུལ། ཤིན་ཏུ་གཅེས་པར་བསམས་པས། །



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ། ..
ཁོའི་བསམ་པ་ངན་པ་ཞི་ནས་ཡི་དམ་གྱི་ལྷར་ལྡོག་པའོ། །
དེའང་གཉན་སའི་གདོན་དེ་ཟིལ་གྱིས་གནོན་ན་སྟོང་ཉིད་བསྒོམ། དམ་ལ་འདོགས་
ན་ལུས་མཆོད་པར་འབུལ། རང་སར་འཇོག་ན་ཐ་མལ་དུ་གློད། རང་ཡང་སྟོང་པ་ཁོའང་
སྟོང་པར་བསྒོམ་པས་མགོ་འཁོར་བ་ཡིན། སྟོང་པ་ཉིད་ཀྱིས་སྟོང་པ་ཉིད་ལ་གླགས་མ་རྙེད་
པའོ། །ནད་ཀྱི་ལོག་ནོན་གྱི་མན་ངག་ཕྲའུ་བཅུ་ལ། གཉན་སར་ཕོ་ལོག་གླང་ལ་སོགས་གློ་
བུར་གྱི་ནད་དྲག་པོ་བྱུང་ན་ཆུ་མིག་ལ་སོགས་པའི་མདོ་ཡར་བསྐྱིལ་ལ། དེ་རུ་ཞུགས་ཏེ་ཡང་
ཡང་ལུས་བཀྲུས་པས་ཞི་བའོ། །རྨའི་ཤ་མགུལ་ཡོད་པ་ལའང་དེ་ལྟར་བྱ། ཆུ་མིག་མེད་པར་
གཉན་ས་བྲག་ཤིང་ལ་སོགས་པ་ཡིན་ན། ལུས་བཀྲུས་པའི་ཁྲུས་ཆུ་གཏོར། ཡང་གཉན་
སར་ལུས་ལ་ཆུ་བུར་ཐོར་བ་གྲངས་མང་དུ་བྱུང་ན། དེའི་གྲངས་ཀྱི་རྡེའུ་ཆུ་མིག་དུ་སྐྱུར། གློ་
བུར་དུ་གཟེར་ནད་དྲག་པོ་བྱུང་ན། མལ་འོག་གི་རྡོ་རློན་པ་གླན། མ་ཞི་ན་ཕོ་མོ་གོ་བཟློག་གི་
ཤ་གླན། དེས་མ་ཞི་ན་མཐའ་གཏད་བྱ། ཡང་གཉན་ཁྲོད་དུ་རླན་མང་པོ་ལ་ཉལ་བས་གློ་
བུར་དུ་སྐྲུན་ནམ་དམུ་ཆུ་ལ་སོགས་སུ་སོང་ནས། སྨོན་བྱས་ན་བར་ཆོད་ལ་སོགས་སུ་འགྲོ་
ཉན་ཆེ་བས། དྲོ་སར་བསྡད་ཅིང་ལུས་ཉི་མ་ལ་བསྲོ། སྐུ་མཉེ་བྱ། ཆང་ཞིམ་མང་བ་དང་།
ལུག་ཤ་སྐམ་པོའི་ཚོད་མ་བཏང་ངོ༌། །ཉམས་ལེན་དྲག་ཏུ་བྱས་ངེས་པར་འཚོའོ། །ཡང་ཚད་
པའི་ནད་ལྟ་བུ་བྱུང་ན། རང་གི་སྙིང་གི་ནང་དུ་འཁྱག་པ་མཐེ་བོ་ཙམ་ཞིག་བསམ། དེ་ཇེ་ཆེ་
ལ་སོང་བས་ལུས་ཐམས་ཅད་འཁྱག་པར་ལིངས་ཀྱིས་སོང་བར་བསྒོམ། ཡང་ཚད་པའི་ནད་
ལ་ཧ་དྲག་ལ་རིང་བ་འདོན་ཞིང་ནད་ཐམས་ཅད་ཐུལ་ལུ་ལུ་ཕྱིར་བྱུང་བར་བསྒོམ་མོ། །
གྲང་བའི་ནད་ལ་སུམ་མདོར་མེ་ཚ་ལ་རྣོ་བ་མར་མེ་འབྲིང་པོ་ཙམ་ཞིག་བསམ། དེ་ཇེ་
ཆེ་ལ་ཡར་འབར་ནས་བྱང་ཁོག་ཐམས་ཅད་མགར་བའི་སོལ་མལ་ལྟར་དམར་ངད་དེ་
འདུག་པར་བསྒོམ། བད་ཀན་གྱི་ནད་དང་། ཁོལ་བུའི་ནད་གང་ལའང་གང་ན་སར་བུག་པ་
ཟང་ཐལ་དུ་དབུག་ནས་དེ་ན་ཕར་ནད་བུན་ནུ་འཐོན་པར་བསྒོམ། ཡང་ན་ཡིག་འབྲུ་གསུམ་



གནད་ཀྱི་ཐེམ་ཡིག་བདུན་པ།
ཕར་ཟང་ཚུར་ཟང་འགྲོ་བར་བསྒོམ། སྐྱུག་པའི་ནད་ལ་མིད་པའི་ནང་དུ་ཤ་ཁམ་གཅིག་
གིས་ཁགས་ཀྱིས་བཀག་པར་བསྒོམ་མོ། །བཤལ་བའི་ནད་ལ་རྒྱུ་ཞགས། རྒྱུ་སྣེ་ལྟར་་
བཅིངས་ཡོད་པར་བསྒོམ་མོ། །མགོ་ན་ན་ཚངས་པའི་བུ་ག་ཁ་ཕྱེ་ལ་ནད་ཀྱི་རླངས་པ་སྔོན་
དམར་དུ་ཁྱུག་ཁྱུག་འཐོན་པར་བསམ་ཞིང་རིག་པ་ནམ་མཁའ་ལྟར་རྒྱ་བསྐྱེད་དོ། །
སྨད་དུ་ན་ན་སྟེང་རླུང་མནན། འོག་རླུང་ཁ་ཕྱེ་ལ། ནད་སེར་ཉོག་ཉོག་འོག་རླུང་ན་
མར་སོང་བ་དང་། བཤང་ལམ་ན་མར་ནད་རྣམས་འཐོན་པར་བསྒོམ་མོ། །བཤལ་བའི་ནང་
དུ་གཟེར་དྲག་པོ་བྱུང་ན། ཚིག་པ་དང་ན་བའི་ཐད་དུ་བུག་པ་མང་པོ་དབུག་ལ། བུག་པ་ན་
མར་ནད་འཐོན་པར་བསམ་ཞིང་ཡན་ལག་སྤྲུག་གོ། །རླུང་ལྟ་བུའམ། ལུས་འཁྲུག་པའི་ནད་
ལ་རིག་པ་རང་སོར་མེར་གྱིས་བཞག །དེ་ལྟར་མ་སོས་བར་དུ་ཡང་ཡང་བྱ། བསྐྱར་ཞིང་
བསྒོམ་པས་ངེས་པར་ཞི་ནས་འགྲོའོ། །
གཞན་དོན་གྱི་མན་ངག་ཕྲའུ་བཅུ་ནི། ནད་པ་ལ་སོགས་ལ་བྱིན་རླབས་བྱེད་ན། བླ་
མའི་མོས་གུས་དང་རང་ཡི་དམ་དུ་གསལ་བའི་སོར་མོ་ལྔ་གཅན་གཟན་འཇིགས་པར་གྱུར་
ནས་ནད་པའི་ལུས་པོ་སངས་ཀྱིས་ཟོས་པར་བསྒོམ། རང་སེམས་ལ་བསྟིམ་ལ་དམིགས་པ་
དྲག་ཏུ་གཏད། ནད་ཐམས་ཅད་རླངས་པ་སྔོན་མར་དུ་བུན་ནུ་ནུ་འཐོན་པར་བསམ། ཡང་ན་
སྙིང་རྗེ་བསྒོམ་ཞིང་སྟོང་ཉིད་ཀྱི་ངང་ན་བདེན་པའི་ཚིག་བརྗོད། བུ་ཆུང་ལ་སོགས་བསམ་
མེད་ལ་འདྲེ་ནད་བྱུང་ན། རང་གི་བུ་ཆུང་དེའི་སེམས་བཏོན་ནས་རང་ལ་བསྟིམ་ལ་ལུས་ཤ་
ཁྱེར་ཁྲག་ཁྱེར་དུ་བྱའོ། །
དཔེར་ན་ཤ་ཐད་ཅིག་ལ་བྱ་སྤྱང་མང་པོས་སྡོད་པ་ལྟར་བསམ། ལྷོག་པ་ལ་སོགས་
པའི་སྐྲང་འབུར་ཐམས་ཅད་ལ་དེ་ལྟར་བྱས་པས་ཞི་བའོ། །སྐྲན་དང་དམུ་ཆུ་ལ་སོགས་པའི་
ནད་ལ་ཏིང་ངེ་འཛིན་གྱིས་ཤགས་ཀྱིས་བཤིགས་ལ། ནད་ཐམས་ཅད་སངས་ཀྱིས་བཏོན་
ལ་འདྲེ་ལ་བྱིན། ཡང་ན་ཟོ་བ་ཞབས་མེད་བཞིན་དུ་བྱའོ། །ཡང་རང་གཞན་གང་ན་ནའང་།
19



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
ལུས་ན་ན་རོ་ཡང་ན་བར་རིགས་ཏེ་རོ་ལ་ན་ཚ་མེད། སེམས་ན་ན་དངོས་པོ་འོང་བར་རིགས་
ཏེ་སེམས་ལ་དངོས་པོ་མེད། དེས་ན་ནད་དེ་རང་གི་རྟོག་པར་ཐག་བཅད་དེ། རླུང་མནན་
ནས་རླུང་རིག་སྒྲིལ་ལ་གང་ན་ས་དེར་གཏད་ལ། རིག་པ་གང་གིའང་། ངོ་བོར་མ་གྲུབ་པར་
ས་ལེ་བཞག །རང་གཞན་གཉིས་ཀ་མ་གྲུབ་པར་བཞག་གོ། །སྤྱིར་ན་གཉན་ཁྲོད་འགྲིམས་
པའི་དུས་སུ། མི་རང་གི་ནད་གདོན་གྱི་གཉེན་པོ་མང་པོའང་མི་བརྟེན། གཉེན་པོ་དེ་ཉིད་
རང་སྙེམས་ཡིན་པས་ཆོད་པའི་དུས་སུ་སྙེམས་མི་འོངས། ནད་འཁམས་སངས་ཀྱིས་མ་ཐོན་
བར་དུ། དད་པ་ཅན་གྱི་ཚོགས་མང་པོ་མི་ཟ། དགོས་སུ་བླ་མའི་དཀོར་ལ་མི་སྦག །ཞིམ་པ་
དང་། བདའ་བདའ་བོའི་སྙེམས་ཆད་ཀྱིས་བཅད་ལ། ཅི་ཡོད་གང་འབྱོར་ཙམ་གྱི་ཁ་ཟས་
ལ་བརྟེན་ལ། གཉན་ས་དང་རི་ཁྲོད་འགྲིམ་མོ། །གཉན་ས་བསྐོར་ཡང་སྐྱེད་མེད་ན། མཛེ་
ཅན་དང་བསྲེ། མ་རན་པ་ལ་བསྲེས་པས་ལོག་ན། ལོག་གནོན་ལ་གཉན་ཁྲོད་དུ་ཕྱིན་ལ།
མཚོ་གཉན་ནམ། ཆུ་མིག་གཉན་པོ་བསྐྱིལ་ལ། ལུས་བཀྲུ་ཞིང་མཐའ་གཏད་བྱའོ། །
སྤྱིར་བསྡོམས་ཀྱི་མན་ངག་ཕྲའུ་བཅུ་ལ། སེམས་ཅན་ཐམས་ཅད་ལ་སྙིང་རྗེ་ཚད་
མེད་པ་བསྒོམ་པ་དང་། བྱམས་པ་ཚད་མེད་པ་བསྒོམ་པ་དང་། བྱང་ཆུབ་ཀྱི་སེམས་བསྒོམ་
པ་དང་། དཀོན་མཆོག་གསུམ་ལ་སྐྱབས་སུ་འགྲོ་བ་དང་། བླ་མ་ལ་གསོལ་བ་གདབ་པ་
དང་། སྐབས་སྐབས་སུ་ཌཱཀི་དང་ཆོས་སྐྱོང་ལ་གཏོར་ཚོགས་འབུལ་བ་དང་། རང་གི་
བདག་འཛིན་དང་གཅེས་འཛིན་བློས་བཏང་བ་དང་། དུས་རྟག་ཏུ་མི་རྟག་པའི་ལྕག་གིས་
བསྐུལ་བ་དང་། རང་འཆི་བའི་དུས་སུ་གཞན་གང་གིས་ཀྱང་མི་གཏོང་བ་དེ་ཞེ་ལ་བཞག་ལ་
གང་དང་ཡང་འབྲེལ་མེད་དུ་ཤེས་པར་བྱ་བ་དང་། དབེན་པའི་གནས་སུ་སེམས་ལ་བལྟ་
ཞིང་སྨྲ་བསམ་བརྗོད་མེད་ཀྱི་དོན་ལ་བཞག་པར་བྱའོ། །
དེ་བཅུ་རེ་རེ་ལའང་། ངོ་བོ་ངོ་སྤྲད་པ་དང་། དེ་སེམས་ལ་གནད་དུ་བསྣུན་པ་དང་།
དེ་ལམ་དུ་འཁྱེར་ཞིང་རྩལ་སྦྱང་བ་དང་། དེ་རྩིས་གདབ་མེད་པར་ལ་བཟླ་བའོ། །དོན་བཞི་
20



གནད་ཀྱི་ཐེམ་ཡིག་བདུན་པ།
ཡིས་སྟོན་པའོ། ། །
དམ་ཚིག་རྣམ་པ་བཞི་ནི། བྲམ་ཟེ་པྲ་སེ་ན་བྱུང་མོ་རྡེའུ་ཁྱེར་ནས་དངོས་སུ་ཡང་ལེགས་ཉེས་
ཀྱི་མོ་མི་གདབ། སྟོན་པ་གཤེན་རབ་མི་བོ་གལ་རེ་དང་ཤངས་ཁུར་ནས་དངོས་སུ་བྱུང་ཡང་སྣང་
གཤེན་གྱི་བོན་མི་བྱ། འཕགས་པ་འཇམ་དཔལ་གབ་ཙེ་ཁུར་ནས་དངོས་སུ་བྱོན་ཡང་ལོ་ཀག་གི་
རྩིས་མི་བྱ། དཔལ་ཕྱག་ན་རྡོ་རྗེ་རྡོ་རྗེ་དང་དྲིལ་བུ་དཀྲོལ་ཞིང་དངོས་སུ་བྱུང་ཡང་བསྲུང་བའི་སྔགས་
མི་ཞུ་བར་སེམས་ཁོ་རང་རང་ལ་བཞག་གོ། །
གསུམ་པ་ཕན་ཡོན་བསྟན་པ་ནི། སྟེང་གི་ལྷ་རྣམས་དམ་ལ་ཐོག་པས་སྡོངས་གྲོགས་
བྱེད། འོག་གི་ཀླུ་རྣམས་བྲན་དུ་འཁོལ་བས་གནོད་པ་ཞི། བར་གཅོད་གནོད་སྦྱིན་ཕོ་མོ་
དབང་དུ་འདུས་པས་ཚེ་ནོར་ལོངས་སྤྱོད་སྤེལ། ཕྱི་ལུས་ཀྱི་ན་ཚ་ཞི། །ནང་ངག་ལ་ནུས་པ་
འབྱུང་། །གསང་བ་སེམས་ལ་རྟོག་པ་འཆར། །བར་ཉོན་མོངས་པའི་རྩ་བ་ཆོད། །བདག་
འཛིན་གྱི་རྟེན་པ་འཇིག །འདྲེ་བདུད་ཟིལ་གྱིས་ནོན། །བླ་མ་ཡི་དམ་ཌཱ་ཀི་དང་། །ཆོས་སྐྱོང་
སྲུང་མའི་ཚོགས་རྣམས་ཀྱིས། །བུ་གཅིག་པ་ཡི་མ་བཞིན་དགོངས། །བར་དོ་མེད་པར་
སངས་རྒྱའོ། །
དགོངས་པའི་ཉམས་མྱོང་གནད་ཀྱི་སྒྲོན་མེ་གསང་བའི་ཡང་གསང་མན་ངག་གི་མཐར་ཐུག་པ་གནད་ཀྱི་ཐེམ་ཡིག་
བདུན་པ་ཞེས་བྱ་བ་གཞན་ལས་ཁྱད་པར་དུ་འཕགས་པའོ། །ཨི་ཏི། །
་



གངས་ཅན་སྐྱེས་མའི་དཔེ་ཚོགས་ལས།
མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
༄༅། །ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་ཡང་ཚོམས་་
་. ཞུས་ལན་མ་བཞུགས་སོ། །
ཨེ་མ་ཧོ། མ་མི་མིན་ཡེ་ཤེས་མཁའ་འགྲོ་མ། །རྡོ་རྗེ་དབྱིངས་ལ་ཕྱག་འཚལ་ལོ། །མི་
ལུས་ཐོབ་པ་ཇི་ལྟར་དཀོན། །ཞུས་པས། སེམས་ཅན་གཞན་གྱི་ལུས་མཐོང་ན། །མི་ལུས་
ཐོབ་པ་མེད་པ་ཙམ། །ཁ་འཐོར་ཙམ་གྱིས་ལུས་མཐོང་ན། །མི་ལུས་ཐོབ་པ་སྲིད་པ་ཙམ། །
སེམས་ཅན་གཞན་ལ་ལྟོས་པ་ན། །འཁོར་ལོས་སྒྱུར་རྒྱལ་ལས་ཀྱང་དཀོན་གསུངས། དམ་
ཆོས་བྱེད་པ་ཇི་ལྟར་དཀོན་ཞུས་པས། མཐའ་འཁོབ་ཡུལ་གྱི་མི་རྣམས་དང་། །ཆོས་མ་དྲན་
ལ་ཚད་བཙུགས་ན། །དམ་ཆོས་བྱེད་པའི་མི་རྣམས་ནི། །ཨུ་དུམ་ཝ་ར་ལས་ཀྱང་དཀོན་
གསུངས། སྡིག་པ་བྱེད་པ་ཇི་ལྟར་ལགས་ཞུས་པས། སྡིག་ལ་སྤྱོད་པའི་མི་རྣམས་ནི། །བུ་
ཆུང་མེ་ལ་འཇུ་བ་དང་། །གླེན་པ་བཙན་དུག་ཟ་བ་དང་། །སྨྱོན་པ་གཡང་ལ་མཆོང་བ་དང་། །
འདྲེ་ཅན་རང་སྲོག་གཅོད་པ་འདྲ། །རང་སྡུག་རང་གིས་ཉོས་པ་ཡིན། །བསྐལ་པར་བདེ་བ་
ཐོབ་མི་འགྱུར། །གཏན་དུ་སྐྱེ་ཤིའི་འདམ་ན་གནས། །ལས་སུ་སྡུག་བསྔལ་ལས་ལ་སྤྱོད། །
ཟོ་ཆུན་འཁྱུད་མོ་ཅི་བཞིན་འཁོར། །སྔ་མའི་རྣམ་སྨིན་མ་ཟད་པར། །ཕྱི་མའི་ལས་ངན་སྒྲིབ་
པ་སོགས། །དེ་བས་སྡིག་པ་བྱེད་པ་ནི། །ཤིན་ཏུ་བླུན་པ་ཡིན་པར་གསུངས་གསུངས།
དད་པའི་ཡོན་ཏན་ཇི་ལྟར་ལགས་ཞུས་པས། དད་པ་ཞིང་ས་གཤིན་པོ་འདྲ། །དད་
པ་འཚོ་བྱེད་མཁས་པ་འདྲ། །དད་པ་བུད་མེད་མཛངས་དང་འདྲ། །དད་པ་འབྲི་མོ་བཟང་
དང་འདྲ། །དད་པ་གཡང་མོ་ལུག་དང་འདྲ། །དེ་རྣམས་ཡོད་པའི་མི་རྣམས་ལ། །དགོས་
འདོད་ཐམས་ཅད་འབྱུང་བ་བཞིན། །དད་དང་ལྡན་པ་དེ་བཞིན་འབྱུང་གསུངས། དད་པ་ཆེ་
22



ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་ཡང་ཚོམས་ཞུས་ལན་མ།
ན་བརྩོན་འགྲུས་ཆུང་ན་ཇི་ལྟར་ལགས་ཞུས་པས། དད་ལྡན་བརྩོན་འགྲུས་ཆུང་བ་ནི། །གྱི་
ལིང་སྒྲོག་ཏུ་ཚུད་པ་འདྲ། །ཞིང་བཟང་སོ་ནམ་ཆགས་པ་འདྲ། །ཆན་ལ་ཕབ་འདེབ་བརྗེད་
པ་འདྲ། །རྒྱུ་ལ་ཡོད་ཀྱང་རྐྱེན་མེད་པས། །དད་པ་ཆེ་ཡང་ཐ་མལ་ལུས། །འཕགས་པར་མི་
ནུས་དོན་ཆུང་འགྱུར་གསུངས། དད་པ་དང་བརྩོན་འགྲུས་འཛོམས་ན། ཇི་ལྟར་ལགས་ཞུས་
པས། དད་པ་ཞིང་ས་གཤིན་པོ་ལ། །བརྩོན་འགྲུས་སོ་ནམ་བྱས་གྱུར་ན། །བླ་མེད་བྱང་ཆུབ་
ཐོབ་པར་འགྱུར། །མི་ལུས་དོན་དང་ལྡན་པར་འགྱུར། །རང་ལ་རང་དྲིན་ཆེ་བར་འགྱུར། །
གཏན་གྱི་སོ་ནམ་ཟིན་པར་འགྱུར་གསུངས། ཆོས་ཐམས་ཅད་ཀྱི་མཆོག་ཏུ་གྱུར་པ་གང་
ལགས་ཞུས་པས། རྫོགས་པའི་སངས་རྒྱས་ཐམས་ཅད་ཀྱིས་གསུངས་པའི་བཀའ་ཡུམ་
ཆེན་མོ་ཕ་རོལ་ཏུ་ཕྱིན་མ་འདི། ཆོས་ཐམས་ཅད་ཀྱི་ནང་ནས་མཆོག་ཏུ་གསུངས་གསུངས།
དེ་ཉམས་སུ་བླངས་པ་ལ་ཡོན་ཏན་ཇི་ལྟ་བུ་ལགས་ཞུས་པས། ས་དང་ལམ་ལ་མ་བགྲོད་
པར། །དམིགས་མེད་དོན་ལ་གང་འཇོག་པ། །བདུད་རྣམས་ཟིལ་གྱིས་ནོན་པར་འགྱུར། །
མཚན་མར་ཡིད་ལ་མི་བྱས་ན། །ས་ལམ་རིམ་གྱིས་མ་སྦྱངས་ཀྱང་། །ཡུམ་ཆེན་ཀློང་ན་
གནས་པར་འགྱུར། །ཡུམ་ཆེན་དེ་ཡི་དོན་རྟོགས་ནས། །རྩོལ་བའི་ནད་རྣམས་ཞི་བར་
འགྱུར། །རྩོལ་བ་བྲལ་བ་དེ་ཡིས་ནི། །དུས་གསུམ་སངས་རྒྱས་གདུང་ཟིན་ན། །སྐྱེ་མེད་ས་
ལ་གནས་པར་འགྱུར། །དམིགས་མེད་བསམ་མེད་བརྗོད་དང་བྲལ། །མ་བཅོས་སྐྱེ་མེད་
འགག་མེད་ལ། །རང་བཞིན་གྱི་ནི་འོད་གསལ་བ། །དུས་གསུམ་སངས་རྒྱས་འབྱུང་བའི་
ཡུམ། །དེ་ཉིད་ཡིན་ན་གཞན་ན་མེད། །དེ་ཡི་ངང་ལ་གནས་པ་ནི། །ཡུམ་ཆེན་ཀློང་ན་
གནས་པ་ཡིན། །མཚན་མའི་དགེ་བ་ཅི་བྱས་ཀྱང་། །འཁོར་བར་ཡུན་རིང་གནས་པ་ཡིན། །
སྐྱེ་འཆི་མེད་པའི་ས་མི་ཐོབ། །ཅེས་གསུངས་སོ། །
དམིགས་མེད་ངང་ལ་ཇི་ལྟར་བཞག །བདུད་ཅེས་བྱ་བ་ཇི་ལྟ་བུ་ཞུས་པས། ཅི་ཡང་
ཡིད་ལ་མི་བྱེད་ན། །དམིགས་མེད་ངང་ལ་བཞག་པ་ཡིན། །ཡིད་བྱ་བྲལ་བའི་དོན་དེ་ལ། །
༡༣



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
ཞེ་འདོད་དམིགས་པས་མ་བཅོས་ན། །ངེས་པར་དམིགས་མེད་སྒོམ་པ་ཡིན་ཞེས་གསུངས་
སོ༑ ༑བདུད་ཀྱི་བྱེ་བྲག་བསྟན་པ་ནི། ཐོགས་བཅས་བདུད་དང་ཐོགས་མེད་བདུད། །དགའ་
བོད་བདུད་དང་སྙེམ་བྱེད་བདུད། །རང་ལས་བྱུང་ནས་རང་ལ་གནོད། །དཔེར་ན་སྲིན་གྱི་ཁ་
ཆུ་བཞིན་གསུངས། ཐོགས་བཅས་བདུད་དེ་གང་ལ་བགྱི་ཞུས་པས། མིག་གི་དབང་པོ་
གཟུགས་ལ་ཐོགས། །གཟུགས་སྡུག་མི་སྡུག་རང་བཞིན་གྱིས། །ཆགས་སྡང་གཉིས་སུ་
བཟུང་བས་བདུད། །གཉིས་སུ་འཛིན་པའི་སེམས་ཉིད་ལ། །གཞི་རྩའི་ངོ་བོ་མ་གྲུབ་པས། །
རྩ་བྲལ་ངང་དུ་རང་བཞག་ན། །གཟུགས་ལ་ཐོགས་པ་ཟིལ་གནོན་ནས། །སླར་ཡང་ཡེ་ཤེས་
ཉིད་དུ་འགྱུར། །གཟུགས་ནི་མ་བཅིངས་མ་གྲོལ་བཀའ་དང་མཐུན། །རྣ་བའི་དབང་པོ་ལ་
སོགས་པ། །གོང་དུ་བསྟན་པ་བཞིན་དུ་འོང་། །ཐོགས་བཅས་བདུད་དུ་བསྟན་པ་ཡིན། །ཕྱི་
ཡི་བདུད་དུ་ཤེས་པར་བྱ། །དངོས་པོའི་ཡུལ་དུ་མི་སྣང་བར། །ཞེ་ལ་གནག་པ་འཆའ་བ་
དང༌། །ཡུལ་མེད་ཡིད་ལ་འདོད་པ་དང་། །གདམས་ངག་མེད་པར་རྨུགས་པ་དང་། །ཞར་
ལ་རང་རེ་མཐོང་བ་དང་། །ཕྲག་དོག་ཞེ་ལ་འཇོག་པ་དང་། །ལྷ་འདྲེ་ཡིད་ལ་བྱེད་པ་དང་། །
ཐོགས་པ་དངོས་སུ་མི་སྣང་ཡང་། །ཡིད་ལ་གནོད་པ་བསྐྱལ་བས་ནི། །ཐོགས་མེད་བཞིན་
དུ་བདུད་དུ་བྱུང་གསུངས། བདུད་རྣམས་ཟིལ་གྱིས་གནོན་ན་ཉམས་སུ་ཇི་ལྟར་བླངས་ཞུས་
པས། ཨེ་མ་ཧོ། ང་ཡི་གདམས་པའི་གནད་འདི་ཡང་། །འགྱུར་བ་ཅི་བྱུང་ཅི་ཤར་ཡང་། །
ཆད་དུ་གང་ཡང་མ་བྱས་ན། །ཐོགས་མེད་བདུད་རྣམས་ཟིལ་གྱིས་གནོན། །ཡིད་ཡུལ་བྱུང་
བ་བདུད་ཡིན་ཏེ། །གཟུང་དུ་འཛིན་པ་སྣ་ལེན་ཡིན། །གཟུང་དུ་མི་འཛིན་རིགས་ཀྱི་བུ། །
བྱུང་ཚོར་མ་འགག་རིགས་ཀྱི་བུ། །ལུས་སེམས་མ་བཅོས་རིགས་ཀྱི་བུ། །འདུ་ཤེས་མ་
འཇུག་རིགས་ཀྱི་བུ། །དེ་ལྟར་ཁྱོད་ཀྱིས་ཉམས་སྐྱོང་ན། །བདུད་རྣམས་ཟིལ་གྱིས་གནོན་
པར་འགྱུར་གསུངས། བདུད་ཀྱི་རྟོག་པ་ཇི་ལྟར་འཇོམས། །སྙེམ་གྱི་ཐག་པ་ཇི་ལྟར་བཅད་
ཞུས་པས། གང་ལ་དགའ་ཞིང་བྲོད་པ་དེ། །དམིགས་སུ་མེད་པར་མ་ཟིན་ན། །ཕ་རོལ་ཕྱིན་



ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་ཡང་ཚོམས་ཞུས་ལན་མ།
པའི་དོན་མིན་པས། །བདུད་ཀྱི་དབང་དུ་སོང་བ་ཡིན། །ད་ལྟ་རང་རེ་བདུད་ཡིན་ཏེ། །རང་
ཞི་ཙམ་ན་བདུད་ཀྱང་ཞི། །རང་གནས་ཙམ་ན་བདུད་ཀྱང་གནས། །རང་ལ་རང་བཞིན་མ་
གྲུབ་པས། །དེ་བཞིན་བདུད་ཀྱང་འགྲུབ་མི་འགྱུར། །གཞི་རྩ་མེད་པའི་ཆོས་ཉིད་ཀྱི། །རང་
གི་འཛིན་པ་ཟིལ་མནན་ནས། །བདུད་རྣམས་ཐམས་ཅད་ཟིལ་གནོན་ཏེ། །མྱ་ངན་ཀུན་
ལས་འདའ་བར་འགྱུར། །དགའ་བྲོད་སྐྱེ་མེད་རང་སར་དག །ངར་འཛིན་ཞེན་མེད་རང་
སར་གྲོལ། །རྣམ་རྟོག་རང་བཞིན་ཉིད་ཀྱིས་སྟོངས། །དེ་ལྟར་དགོངས་ཤིག་རིགས་ཀྱི་བུ། །
བདག་ཉིད་ཆོས་སྐུ་ཡིན་ཤེས་ན། །བདུད་ཀྱི་རྟོག་པ་ཆོམ་པ་ཡིན། །སྙེམ་བྱེད་བསྙེམ་བྱ་
ཞེས་བྱ་བ། །ཕྱི་ནང་ཐམས་ཅད་རང་སྙེམ་ཡིན། །སྣང་སྲིད་འཁོར་འདས་རང་སེམས་ཡིན། །
ལྷ་དང་འདྲེ་ལ་སོགས་པ་ཡང་། །དེ་ཡང་རང་གི་སྙེམ་བྱེད་ཡིན། །སྙེམ་གྱི་རྒྱུ་འགྲུལ་ཆད་
ཙམ་ན། །བླ་ན་མེད་པའི་བྱང་ཆུབ་ཡིན། །དྲན་པ་འགགས་པ་མ་ཡིན་གྱི། །ཐམས་ཅད་
སྙེམ་ཙམ་ཡིན་ཤེས་ན། །སྙེམ་ཆ་ཆོས་ཀྱི་ཟུང་མི་ཐུབ། །མ་ཐུབ་པ་རུ་བཞག་ཙམ་ན། །
བདུད་རྣམས་ཟིལ་གྱིས་གནོན་པར་འགྱུར། །འཇིག་རྟེན་ཆོས་རྣམས་ཐམས་ཅད་ལ། །ཡིད་
ཀྱི་རྟོག་པ་མ་འགྲུས་ན། །སྙེམ་གྱི་ཐག་པ་ཆོད་པ་ཡིན། །རིགས་ཀྱི་བུ་ཡིས་དེ་དགོངས་ན། །
བདུད་རྣམས་ཟིལ་གྱིས་གནོན་པར་འགྱུར། །རྩོལ་བ་མ་ལུས་སྤོང་བར་འགྱུར། །རྩོལ་བྲལ་
ངང་ལ་གནས་པར་འགྱུར། །ཇི་མི་དགོངས་ལ་གནས་པར་འགྱུར་ཞེས་གསུངས་སོ། །
གཉན་སར་འགྲིམ་པ་ཇི་ལྟར་ལགས་ཞུས་པས། ཨེ་མ་ཧོ། ཐོག་ཏུ་བྱུང་བའི་རྐྱེན་
ངན་དེ། །ཆོས་ཀྱི་གྲོགས་སུ་འགྲོ་བ་དཀའ། །དང་པོ་གདམས་ངག་རློམ་སེམས་ཀྱི། །གཉན་
ས་ལ་སོགས་འགྲིམ་ཙམ་ན། །རྐྱེན་གྱི་དབང་དུ་མི་འགྱུར་བ། །གདམས་ངག་གྲོགས་སུ་
འགྱུར་བར་ངེས། །སེམས་དང་ལུས་ལ་ཕངས་པ་དང་། །སྲོག་ལ་བར་ཆད་བྱུང་དོགས་ན། །
ཉམས་སུ་བླངས་པས་རིག་པ་ཆུན། །རིག་པ་ཆུན་པས་ཉམས་མྱོང་སྐྱེ། །དེ་ལྟར་ཉམས་དང་
ལྡན་ཙ་ན། །ཐོག་ཏུ་བྱུང་བའི་རྐྱེན་ལ་ཡང་། །ཤུགས་ཀྱིས་རང་དབང་ཐོབ་པར་འགྱུར། །
25



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
རྐྱེན་གྱིས་ཆོས་ཀྱི་སྐུལ་འདེབས་བྱེད། །དེ་བས་གཉན་ས་འགྲིམ་པ་གཅེས། །གཉན་ས་
འགྲིམ་ཞིག་རིགས་ཀྱི་བུ། །དེ་ལྟར་རྟོག་པ་ཁལ་བཀལ་བ། །བདག་ལ་འདྲེ་བདུད་བྱུང་
དོགས་བས། །རྟོག་པ་ངང་གིས་འགག་པར་འགྱུར། །དོགས་པ་མེད་པའི་སེམས་ཉིད་ལ། །
སྣ་སུན་མེད་པར་འདྲེ་མི་འབྱུང་། །དེ་བཞིན་རྟོག་པ་ཐམས་ཅད་འགགས། །རྒྱུ་ལ་སྐྱེས་ཀྱང་
ཉམས་ལེན་གྲོགས་གསུངས། ：
བལྟ་བའི་བལྟ་ཚུལ་ཇི་ལྟར་ལགས་ཞུས་པས། སེམས་ལ་གཉིས་སུ་མ་མཆིས་པས། །
བལྟ་རུ་མེད་པའི་ཚུལ་གྱིས་བལྟ། །བལྟས་པས་རང་གི་སེམས་མི་མཐོང་། །མ་མཐོང་བ་
ཉིད་ཆོས་ཉིད་ཡིན། །མཐོང་བས་ཆོས་ཉིད་དོན་མ་ཡིན། །དེ་བས་བལྟ་བར་བྱ་བ་ནི། །རྡུལ་
ཙམ་ཡོད་པ་མ་ཡིན་ནོ་གསུངས། གཉན་ས་འགྲིམ་པའི་དུས་སུ་ནི། །སེམས་ཉིད་བཞག་
ཐབས་ཇི་ལྟར་བཞག་ཞུས་པས།
ཨེ་མ་ཧོ། རིགས་ཀྱི་བུ། ལུས་ནི་རོ་ཡི་ཚུལ་དུ་བཞག །བདག་པོ་མེད་པའི་ཚུལ་དུ་
བཞག །སེམས་ནི་ནམ་མཁའི་ཚུལ་དུ་བཞག །མར་མེ་རླུང་གིས་མ་བསྐྱོད་བཞིན། །
གསལ་ལ་མི་རྟོག་ཚུལ་དུ་བཞག །རྒྱ་མཚོ་རླུང་གིས་མ་བསྐྱོད་བཞིན། །མེར་རེ་དྭངས་པ་
བཞིན་དུ་བཞིན། །ཀྱེ་རིགས་ཀྱི་བུ། ཤེས་པ་རྙིང་པར་བཞག་པ་ཡིན་ནོ། ། ་
རྩོལ་བའི་བྱ་བྱེད་མེད་པར་རང་ལུགས་སུ་བཞག་པ་ཡིན་ནོ། །སེམས་ཉིད་རང་
བཞིན་མེད་པའི་སྒོམ་མི་སྒོམ་གྱི་འཛིན་པ་མ་ཞུགས་པར་བཞག་པ་ཡིན་ནོ། །སྐྱེ་མེད་བྱ་བ་
དང་བྲལ་བ་ཡིན་པས་ལྷོད་ཀྱིས་གློད་ནས་བཞག་པ་ཡིན་ནོ། །ཁོངས་ཤིགས་ཀྱིས་
བཤིགས་ལ་བཞག་པ་ཡིན་ནོ། །ཆོས་ཉིད་རྟོག་པ་དང་བྲལ་བ་ཡིན་པས། །རྩིས་གདབ་
གང་ཡང་མ་བཞུགས་པར་བཞག་པ་ཡིན་ནོ། །ཆོས་ཉིད་སྐྱོན་ཡོན་གཉིས་ལས་འདས་པ་
ཡིན་པས། །སྐྱོན་ཡོན་གང་ཡང་མི་བསམ་པར་བཞག་པ་ཡིན་ནོ། །རེས་འགའ་མི་མགོ་
སྐམ་པ་ལྟར་དབང་པོ་སྒོ་ལྔ་ཧོར་བར་བཞག་པ་ཡིན་ནོ། །ཡང་ན་བུ་ཆུང་གཉིད་ལོག་པ་
26:



་
ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་ཡང་ཚོམས་ཞུས་ལན་མ།
བཞིན་དུ་ལྷན་ནེ་ཉལ་ལེ་བཞག་གོ། །ཆོས་ཉིད་ཆགས་པ་དང་བྲལ་བ་ཡིན་པས། སྐར་
མདའ་སྐྱེས་པས་མདའ་འཕངས་པ་བཞིན་དུ་ཤེས་པ་རྒྱང་རྩེར་བཏང་ལ་བཞག་པ་ཡིན་ནོ། །
འཁོར་བ་ལས་གྲོལ་བར་ཙམ་ལས་སངས་རྒྱས་དོན་ལ་མེད་པས་གཡས་མེད་དུ་བཞག་པ་
ཡིན་ནོ། །དོན་མེད་དུ་བཞག་པ་ཡིན་ནོ། །ཞིག་པོའི་ཚུལ་དུ་བཞག་པ་ཡིན་ནོ། །དགའ་དང་
མི་དགའི་གཟའ་གཏད་མེད་པའི་ཚུལ་དུ་བཞག་པ་ཡིན་ནོ། །གླེན་ཐོམ་མེ་བཞག་པ་ཡིན་
ནོ༑ ༑ལར་བཞག་གཅེས་ཏེ་ཆད་དུ་མི་རྟོགས། གདམས་ངག་གི་གནད་ཀྱིས་ཟིན་ན་གང་
ལྟར་བཞག །ཇི་ལྟར་བྱས་ཀྱང་ཡིན། ཡང་ནི་དོན་རྩ་བ་དང་བྲལ་བའི་གོ་བས་མ་ཟིན་ན་ཇི་
ལྟར་བཞག་ཀྱང་མ་ཡིན། འོན་ཀྱང་དེ་ལྟར་བསླབ་བོ། །རིགས་ཀྱི་བུ་དེ་ལྟར་དུ་གོ་བར་
གྱིས་ཤིག་གསུངས། །
སྤྱོད་པའི་སྤྱད་ཐབས་ཇི་ལྟར་སྤྱད་ཞུས་པས། དོན་ལ་སྤྱོད་རྒྱུ་མི་དམིགས་ཏེ། །རྐྱེན་
སྣང་འཁོར་བའི་རང་སྤྱོད་ནི། །རྟོག་མེད་ཕག་པ་བཞིན་དུ་སྤྱད། །རྩིས་མེད་སྨྱོན་པ་བཞིན་
དུ་སྤྱད། །སྙེམ་བྱེད་རྟོག་པ་བྱུང་བ་ན། །བྱས་པ་མགོ་ཐུག་བྱེད་པ་བཞིན། །སླར་ཡང་དེ་ཡི་
ཐོག་ཏུ་སྒྱུར། །རྐྱེན་སྣང་རྩལ་ཤར་ཅི་བྱུང་ཡང་། །རང་གྲོལ་དགོངས་པས་ཟིན་པར་སྤྱད། །
འདི་སྤྱད་ཁོ་ནའི་ཕྱོགས་མ་བཙལ། །འདི་ཀ་ཡིན་གྱི་གདམ་ཁ་མེད། །འོན་ཀྱང་འདི་ལ་
སྤྲོས་པའི་གཏམ་མི་བཏང་། །སེམས་ལ་ས་ཟིན་མི་བདོགས་པས། །འཇིག་རྟེན་དགའ་བྲོད་
བདུད་ཀྱིས་ཁྱེར། །སྤྲོ་བ་སྤྱད་པའི་ཆོས་གཏམ་བཏང་། །ཉམས་དང་སྦྱར་བའི་གླུ་ཆུང་
བླངས། །ཅི་བྱ་སྙམ་པའི་སྐྱོ་བ་བསྐྱེད། །ག་ན་འདུག་ཀྱང་འབོལ་ལེ་བ། །ཡིད་ལ་མི་བྱེད་ས་
ལ་ཞོག །ཡི་མུག་པ་ཡི་སེམས་བཞིན་དུ། །ང་ལ་ཅིས་ཀྱང་བྱ་རྒྱུ་མེད། །ང་ལ་སུས་ཀྱང་
དགོས་པ་མེད། །ཆད་དུ་བྱ་བ་ཀུན་བཞག་ནས། །བག་ཆགས་ཀུན་ལས་གྲོལ་བར་འགྱུར་
ཞེས་གསུངས་སོ། །གཅོད་ཅེས་བྱ་བ་ཇི་ལྟར་བུ་ཞེས་ཞུས་པས། ཀྱེ་རིགས་ཀྱི་བུ། ཐམས་
ཅད་སེམས་སུ་གཅོད་པ་ཡིན། །སེམས་ནི་སྙེམ་དུ་གཅོད་པ་ཡིན། སྙེམ་དུ་མ་འདུས་གང་
27



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
ཡང་མེད། །སྙེམ་བྱེད་ཙམ་དུ་གོ་ཙམ་ན། །དཔེར་ན་ཁང་སྟོང་རྐུན་མ་བཞིན། །ངོ་ཤེས་ཙམ་
གྱི་བཟུང་མ་ཐུབ། །གོ་བ་ལོང་པར་བྱ་བ་ལས། །ཆད་དུ་དོན་ལ་སྤྱད་དུ་མེད། །མི་ཕོད་བརྫི་
ནས་གཅོད་དུ་གསུངས་ཞེས་གསུངས་སོ། །མི་ཕོད་བརྫི་བ་ལ་དོན་མཆིས་སམ་ཞེས་པས།
སྐྱིད་ལ་འབྲེལ་བར་མི་ཕོད་དང་། །སྡུག་ལ་སྤྱོད་པར་མི་ཕོད་དང་། །ལྷ་ལ་མི་ཕོད་མི་ཕོད་
དང༌། །འདྲེ་ལ་ལུས་སྒྱུར་མི་ཕོད་དང་། །རང་ཁྱིམ་སྤོང་བར་མི་ཕོད་དང་། །གཉན་ས་
འགྲིམ་པར་མི་ཕོད་དང་། །ནད་དང་རིམས་ལ་སོགས་པ་ལ། །མི་ཕོད་བཞིན་དུ་ཐོག་
བརྫིས་ནས། །རོ་སྙོམས་སྤྱད་པ་ཁྱད་པར་འཕགས། །ཀུན་ཀྱང་ཡོན་ཏན་མཉམ་པར་
འགྱུར། །དགག་སྒྲུབ་རྟོག་པ་ཆུང་བར་འགྱུར། །དགག་སྒྲུབ་མེད་པའི་དོན་རྟོགས་ན། །
བཏང་སྙོམས་ཆེན་པོའི་ངང་བཞག་ན་ཅེས་གསུངས་སོ། །
གཞན་ལ་ཇི་ལྟར་བགྱི་ཞེས་ཞུས་པས། དང་པོ་ཕྱི་ཡི་བྱིན་རླབས་ནི། །ཉམས་
དབྱངས་གླུ་ཆུང་བླངས་བ་དང་། །སྤྱོད་ལམ་རླུང་བར་བྱས་པ་ཡི། །གཞན་མོས་སྐྱེས་ལ་བྱིན་
རླབས་འབྱུང་། །ནང་གི་བྱིན་རླབས་བྱ་བ་ནི། །འདྲེ་དང་ནད་པ་རང་གི་སེམས། །གཉིས་
མེད་ཅིག་གི་ངང་བཞག་པས། །སྡུག་བསྔལ་ཞི་བའི་བྱིན་རླབས་འབྱུང་། །གསང་བའི་བྱིན་
རླབས་བྱ་བ་ནི། །བྱིན་ནི་འགྱུར་བ་མེད་པ་ཡིན། །རླབས་ནི་འགག་མེད་ཤུགས་ལ་བྱུང་། །
ཆོས་ཉིད་སྙེམ་དང་བྲལ་ནས་ནི། །རྩོད་བྲལ་ཆེན་པོའི་ངང་བཞག་ན། །བྱིན་རླབས་འབད་
པ་མེད་པར་འབྱུང་། །འབད་པ་དང་བཅས་བྱིན་རླབས་ནི། །བྱིན་དང་མི་ལྡན་ནུས་པ་ཆུང་། །
གཞན་དོན་བྱས་ཀྱང་སྒྲིབ་པ་འབྱུང་ཞེས་གསུངས་སོ། །
རང་ན་ཚ་བྱུང་ན་ཇི་ལྟར་བགྱི་ཞེས་པས། ལུས་པོ་གཏུབ་ལ་ཚོགས་སུ་དབུལ། །རྣམ་
རྟོག་ཆོས་ཉིད་གཏེར་དུ་སྦ། །དེ་ཡང་ལན་གྲངས་མང་དུ་བྱ། །སོས་ན་དགའ་བའི་སེམས་མི་
བསྐྱེད། །རྐྱེན་སྣང་ན་ཚ་ཅི་བྱུང་ཡང་། །རྩལ་སྦྱོངས་རེ་རེ་ཤེས་པར་བྱ། །རྐྱེན་བྱུང་གྲོགས་
སུ་མ་གོ་ན། །ལྟ་བ་མཐོ་ཡང་དབྱིངས་གོལ་ཡིན། །སེམས་སྟོང་ཙམ་ལ་རློམ་པ་དེ། །དེ་ནི་
28



ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་ཡང་ཚོམས་ཞུས་ལན་མ།
གསང་བའི་བདུད་ཀྱིས་ཟིན། །ཞེས་གསུངས་སོ། །
གདམས་ངག་འདེབས་པ་ལན་རེས་འོང་ངམ་མི་འོང་ཞུས་པས། ལན་ཅིག་སྐལ་ལྡན་
བློ་རྣོན་འགའོ། །སྔོན་གྱི་སྦྱངས་པའི་ལས་ཅན་ཡིན། །དེ་མིན་ནན་ཏན་བྱ་བ་གཅེས། །དམ་
པའི་ཆག་ཕྱིར་འབྲང་བ་གཅེས། །གདམས་ངག་ཁོང་དུ་ཆུད་པར་གྱིས། །གོ་བ་གདེང་དུ་མ་
ལོན་པར། །ཚིག་ཉན་ཙམ་ལ་ཐག་མ་བཅད། །དེ་ལྟར་དགོངས་ཤིག་རིགས་ཀྱི་བུ་
གསུངས།
མི་མིན་ཡེ་ཤེས་མཁའ་འགྲོ་མ། །སངས་རྒྱས་བྱ་བ་ཇི་ལྟར་ལགས། །དེ་རུ་འགྲོ་
ལུགས་ཇི་ལྟར་འགྲོ་ཞེས་ཞུས་པས། སངས་རྒྱས་བྱ་བའི་ཡིན་ཚུལ་ནི། །རྣམ་རྟོག་འཛིན་པ་
ཀུན་སྤངས་ནས། །སྐྱེ་མེད་རང་བཞིན་ཡེ་སངས་རྒྱས། །སངས་རྒྱས་ཞེས་ནི་དེ་ལ་
བཏགས། །དེ་རུ་འགྲོ་ལུགས་བསྟན་པ་ནི། །སངས་རྒྱས་བྱ་བའི་མཆོད་པ་ནི། །འཁོར་བར་
འཇིགས་པའི་ཐབས་སུ་བསྟན། །སངས་རྒྱས་སྐྱེ་མེད་བླ་དྭགས་ཡིན། །སྔ་རབས་འདས་པ་
རྣམས་ཀྱིས་ཀྱང་། །འཛིན་པ་རང་སར་གྲོལ་བ་ལས། །སངས་རྒྱས་ས་ལ་བྱིན་པ་མེད། །ད་
ལྟར་བཞུགས་པ་རྣམས་ཀྱིས་ཀྱང་། །འཛིན་པ་རང་སར་གྲོལ་བ་ལས། །སངས་རྒྱས་ས་ལ་
འགྲོ་རྒྱུ་མེད། །སླད་ནས་འབྱོན་པ་རྣམས་ཀྱིས་ཀྱང་། །སངས་རྒྱས་ས་ལ་འགྲོ་མ་མནོས། །
བྱིས་པའི་བློ་ཕྱིར་མ་འབྲང་ཞིག །སངས་རྒྱས་ཐོབ་ཕྱིར་མ་བྱེད་ཅིག །སྐྱེ་མེད་དམིགས་
པར་མ་བྱེད་ཅིག །འཁོར་བ་དོགས་པར་མ་བྱེད་ཅིག །རྣམ་རྟོག་ཟུང་དུ་མ་འཛིན་ཅིག །མི་
རྟོག་སྒོམ་པར་མ་བྱེད་ཅིག །ཡེ་ནས་སེམས་ཉིད་སྐྱེ་མེད་ལ། །སྐྱེ་མེད་དོགས་པར་མ་བྱེད་
ཅིག །མི་སྐྱེ་རེ་བར་མ་བྱེད་ཅིག །ཡེ་ནས་ཆོས་ཉིད་བྱར་མེད་ལ། །རྩོལ་བས་ཉམས་སུ་མ་
ལོན་ཞིག །ཆོས་ཉིད་བརྡལ་ས་ཆེན་པོ་ལ། །དམིགས་པས་སྡུད་པར་མ་བྱེད་ཅིག །འཁོར་
འདས་གཉིས་སུ་མེད་པ་ལ། །རེ་དོགས་བསམ་པ་མ་འཆའ་ཞིག །འཁོར་བ་འཛིན་མེད་
མྱང་འདས་ཡིན། །མྱང་འདས་འདོད་པ་འཁོར་བ་ཡིན། །མ་རེ་མ་དོགས་རིགས་ཀྱི་བུ། །མ་



-
，
་
།
གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
སྒོམ་མ་འཛིན་རིགས་ཀྱི་བུ། །མ་དགག་མ་སྤྱོད་རིགས་ཀྱི་བུ། །མདོ་ལས་ཀྱང་། སངས་
རྒྱས་མེད་པས་སངས་རྒྱས་མིང་ཡང་མེད། བྱང་ཆུབ་སེམས་དཔའ་མེད་བྱང་ཆུབ་སེམས་
དཔའི་མིང་ཡང་མེད་ཅེས་གསུངས་སོ། །
ཡང་ཞུས་པས། མི་བལྟ་མི་བསྒོམ་མི་སྤྱོད་མི་བསྒྲུབ་བམ་ཞུས་པས། དོན་ལ་བལྟ་རུ་
མ་མཆིས་པས། །ལྟ་བྱེད་གྲོལ་བའི་སྐྱེས་བུ་དེ། །མ་ནོར་ལྟ་བ་ཡིན་པར་གསུངས། །དོན་ལ་
བསྒོམ་ཡུལ་མ་མཆིས་པས། །སྒོམ་བྱེད་གྲོལ་བའི་གང་ཟག་དེ། །མ་ནོར་སྒོམ་པ་ཡིན་པར་
གསུངས། །དོན་ལ་སྤྱད་པའི་ཡུལ་མེད་པ། །སྤྱོད་བྱེད་མཁན་པོ་གྲོལ་བ་དེ། །མ་ནོར་སྤྱོད་
པ་ཡིན་པར་གསུངས། །ཕ་རོལ་ཕྱིན་པའི་འབྲས་བུ་ལ། །སྒྲུབ་རྒྱུ་རྡུལ་ཙམ་ཡོད་མིན་པས། །
སྒྲུབ་བྱེད་གྲོལ་བའི་གང་ཟག་དེ། །མ་ནོར་འབྲས་བུ་ཡིན་པར་གསུངས། །དེ་ལྟ་བུའི་དོན་
རྙེད་ནས། །རེ་དོགས་འཆིང་བས་འཆིང་མི་འགྱུར། །འཁོར་བ་གྲོལ་བར་ཐེ་ཚོམ་མེད། །
དཔེར་ན་སོས་ཀའི་ཆབ་རོམ་བཞིན། །བློ་སྣང་འཁོར་བའི་རང་བཞིན་ཡང་། །སྐད་ཅིག་
ཙམ་གྱིས་གྲོལ་བར་འགྱུར། །ཞེས་གསུངས་སོ། །
འོ་ན་སངས་རྒྱས་ལ་གཞན་དོན་ནམ་ཡོན་ཏན་མི་འབྱུང་ངམ་ཞུས་པས། རྟོག་དང་
བཅས་པའི་གཞན་དོན་དེ། །སེམས་ཅན་ནུས་པའི་སྟོབས་སུ་གསུངས། །སངས་རྒྱས་
སེམས་ཅན་དོན་བྱེད་པ། །དཔེར་ན་ནོར་བུ་རིན་ཆེན་བཞིན། །རྟོག་པ་མེད་བཞིན་གཞན་
དོན་འབྱུང་། །རང་རྟོག་འཛིན་པ་མེད་པ་ལ། །སངས་རྒྱས་ཡོན་ཏན་བསམ་མི་ཁྱབ། །ད་ལྟ་
སེམས་ཅན་བདེ་སྐྱིད་དང་། །དམ་པའི་ཆོས་ལ་སྤྱོད་པ་དང་། །གྲུབ་པ་ཐོབ་པའི་དངོས་གྲུབ་
དང༌། །རྟོག་ལྡན་རྣམས་ཀྱི་ཉམས་མྱོང་དང་། །ལོ་ཏོག་ཆར་ཆུ་དུས་འབྱུང་དང་། །མདོར་ན་
ལོངས་སྤྱོད་ཐམས་ཅད་ནི། །སངས་རྒྱས་ཀུན་གྱི་ཡོན་ཏན་ནི། །ཞེས་གསུངས་སོ། །
རང་ལ་སངས་རྒྱས་ཀྱི་བྱིན་རླབས་འབྱུང་བར་བགྱི་ན་ཇི་ལྟར་བགྱི་ཞུས་པས།
སངས་རྒྱས་ཀུན་གྱིས་གསུངས་བཞིན་དུ། །དོན་ཉམས་སུ་བླངས་ན་བྱིན་རླབས་འབྱུང་། །
༢o



ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་ཡང་ཚོམས་ཞུས་ལན་མ།
ཚིག་ལ་སྒྲོ་འདོགས་མ་སེམས་པར། །དོན་ཉམས་སུ་ལོངས་ཤིག་རིགས་ཀྱི་བུ། །དུས་
གསུམ་སངས་རྒྱས་སྐུ་གཟུགས་ལ། །མོས་པ་བྱས་ནས་དོན་འབྱུང་ན། །དོན་ཉམས་སུ་
བླངས་ན་ལྟ་ཅི་སྨོས། །གསུང་མདོ་སྡེ་ཙམ་ལ་རྟག་འབྱུང་ན། །དོན་ཉམས་སུ་བླངས་ན་དེ་
དང་མཚུངས། །ཉམས་སུ་ལོངས་ཤིག་རིགས་ཀྱི་བུ། །ཚིག་ལ་མཁས་པ་མཁས་པ་མིན། །
དོན་ལ་མཁས་ན་མཁས་པ་ཡིན། །དོན་ལ་བསམ་ཞིང་རང་རིག་སྐྱེ། །དོན་ནི་སྟོང་ཉིད་སྐྱེ་
མེད་དབྱིངས། །ཚིག་གིས་རང་ཉིད་མཚོན་པའི་ཐབས། །དོན་ལ་ཞོག་ཅིག་རིགས་ཀྱི་བུ། །
ཉམས་སུ་ལོངས་ཤིག་རིགས་ཀྱི་བུ། །ལམ་ལ་བགྲོད་རྒྱུ་མ་མཆིས་པས། །གཞི་ལ་ཞོག་ཅིག་
རིགས་ཀྱི་བུ། །འབྲས་བུ་ཐོབ་རྒྱུ་མ་མཆིས་པས། །རེ་བ་མ་བྱེད་རིགས་ཀྱི་བུ། །འཁོར་བར་
ལྟུང་རྒྱུ་མ་མཆིས་པས། །དོགས་པ་མ་བྱེད་རིགས་ཀྱི་བུ། །སྤྱོད་པ་སྤྱད་རྒྱུ་མ་མཆིས་པས། །
དུས་གསུམ་རྒྱུན་དུ་ལྷུག་པར་ཞོག །དེ་ལྟར་རྩོལ་མེད་ངང་བཞག་ན། །ཆོས་རྣམས་ཀུན་གྱི་
རྩ་བ་ཆོད། །ཉོན་མོངས་རྣམ་རྟོག་ངང་གིས་འགག །བདུད་རྣམས་སྐྱེ་མེད་རང་སར་གྲོལ། །
འཁོར་བ་མྱང་འདས་གཉིས་སུ་མེད། །གཅིག་ཏུ་གྱུར་པ་ཆོས་ཉིད་དབྱིངས། །སངས་རྒྱས་
ཐམས་ཅད་དགྱེས་པ་ན། །བྱིན་རླབས་འབྱུང་གི་རིགས་ཀྱི་བུ། །བརྒྱུད་པ་ཟུངས་ཤིག་
རིགས་ཀྱི་བུ། །སྐལ་ལྡན་སྐྱོངས་ཤིག་རིགས་ཀྱི་བུ། །ཞེས་གསུངས་སོ། །
བདུད་ཀྱི་གཅོད་ཡུལ་འདི་ཇི་ལྟར་ལགས་ཞེས་ཞུས་པས། བདུད་ཉིད་ཆོས་སྐུ་ཡིན་
པས་ན། །དེ་ཉིད་སེམས་སུ་ངོ་ཤེས་ཀྱིས། །སེམས་ལས་བཅས་བཅོས་མ་བྱེད་པར། །མ་
བཅོས་པ་ལ་བཞག་པ་ནི། །བདུད་ཀྱི་ཆོ་འཕྲུལ་ཅི་བྱུང་ཡང་། །སྐྱེ་མེད་ངང་ལ་སྤྱོད་ཅིང་
སྤྱོད། །བདུད་ཀྱི་གཅོད་ཡུལ་ཞེས་སུ་གསུངས། །དོན་གྱི་མན་ངག་དེ་ཉིད་ཡིན། །ཞེས་
གསུངས་སོ། །
གཅོད་འདི་མི་གཞན་ལ་སྤེལ་ལམ་མི་སྤེལ་ཞུས་པས། ཁྱོད་ཀྱིས་སྤེལ་བས་མི་
འཕེལ་གྱི། །དད་ལྡན་སྐལ་བ་ལྡན་པ་རྣམས། །དད་ཅིང་འདུག་ན་བསྟན་པར་མཛོད། །
31



.
.
. 5
གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
རྐྱེན་གྱིས་དད་པའི་གང་ཟག་ལ། །ཞལ་གྱི་གདམས་པ་ནན་ཆེར་ཐོབ། །ནད་སོས་ཅི་འགྱུར་
ཆ་མེད་པ། །ཡིག་སྣ་སྦྱིན་པར་མི་འགྱུར་རོ། །གང་ཟག་སྣོད་ལ་བརྟག་པ་གཅེས། །ནོར་གྱི་
ཕྱི་རུ་བཀའ་དོགས་ཡིན། །འོན་ཀྱང་ནོར་ལ་བརྟག་ཏུ་བཏུབ། །འདི་ལ་ཆུད་གསོན་མི་
གཏུབ་ན། །ངེས་པར་སྐལ་ལྡན་ལས་ཅན་ཡིན། །རྟོག་པར་གྱིས་ལ་ཆོས་འབྲེལ་གྱིས། །
སྣོད་མི་ལྡན་ལ་བསྟན་མི་རུང་། །ཞེས་གསུངས་སོ། །
མ་ཅིག་མི་རྟག་འགྱུར་དུས་སུ། དགོངས་པ་ཇི་ལྟར་གཤེགས་ཞེས་ཞུས་པས། སྐྱེ་
མེད་ངང་ལ་དགོངས་པ་མེད། །འགག་མེད་ངང་ལ་གཤེགས་ཡུལ་མེད། །འོན་ཀྱང་
དམིགས་མེད་རང་གྲོལ་ནས། །ལྷང་ངེ་ལྷན་ནེ་ལྷམ་མེ་བ་ཞེས་གསུངས་སོ། །ཞུས་ལན་གྱི་
གདམས་པ་ཡང་ཚོམ་ཉི་ཤུ་རྩ་ལྔ་པ་ཞེས་བྱ་བ་ཨི་ཏི། །
བདུད་ཀྱི་སྟོབས་རབ་ཏུ་འཇོམས་པ་ལ་ཕྱག་འཚལ་ལོ། །ཨ་མ་ཇོ་མོའི་བདུད་ཀྱི་
གཅོད་ཡུལ་འདི་ཧྲིལ་གྱིས་དྲིལ་ན་ཇི་ལྟར་བགྱི་ཞུས་པས། གཅོད་ཡུལ་འདི་ལ་གཉིས་སུ་
གསུངས། དེ་ཡང་དད་པ་ཅན་ངན་སོང་གི་གཡང་ལ་མི་བསྒྱུར་བ་དང་། ཤེས་རབ་ཅན་
འཁོར་བའི་སྒྲོག་ཏུ་མ་འཇུག་པའོ། །དད་པ་ཅན་ཆོས་སྤྱོད་དུས་གདབ་མེད་པར་བྱ། རང་
སེམས་གཡོ་སྒྱུ་མེད་པར་བྱེད། དམ་ཚིག་ངོ་ལྐོག་མེད་པར་བསྲུངས་བས། འཁོར་བ་དང་
ངན་སོང་ལས་ཐར་རོ། །ཤེས་རབ་ཅན་འཇུག་སྒོ་ངན་པ་གྲུབ་མཐའི་སྒོར་མི་འཇུག། །རྣམ་
རྟོག་ངན་པ་གྲེས་མའི་སྒྲིག །སྒོམ་ཉམས་བདེ་གསལ་གསེར་གྱི་སྒྲོག་ཏུ་མི་གཞུགས། ཤེས་
རབ་ཅན་ཡིན་ན་འཇུག་སྒོ་མ་ནོར་བ་གཅོད་ཀྱི་སྒོར་ཞུགས་ནས། སྒོམ་དྲན་པ་མེད་ཅིང་
ཡིད་ལ་བྱར་མེད་པ་ཉམས་སུ་ལེན་པའོ་གསུངས།
ཉམས་སུ་ལེན་ན་ཇི་ལྟར་བགྱི་ཞུས་པས། དང་པོ་ལྟ་བ་ཐག་བཅད་པ་དང་། པར་དུ་
སེམས་མཉམ་པར་བཞག་པ་ལ་ཡིད་ཆེས་པ། ཐ་མར་ཆོས་ཐམས་ཅད་སེམས་སུ་འཁྱེར་
ཤེས་པ་གཅིག་དགོས་གསུངས། འདིའི་དྲུང་ན་ཆོས་ཐམས་ཅད་བློར་འདུག་ཞུས་པས།
32



ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་ཡང་ཚོམས་ཞུས་ལན་མ།
བཤད་པས་འཆལ། བསྒོམས་པས་གོལ། འདོད་པས་ཕུང་གསུངས། འོ་ན་ཇི་ལྟར་སྒོམ་
ཞེས་པས། གཉིས་འཛིན་གྱི་ཤེས་པ་དགའ་མི་དགའ་དང་བྲལ་བ་ལ་སེམས་སྙེམ་མེད་
འགྱུར་མེད་དུ་བཞག་གསུངས། དམིགས་པ་གཅིག་ཞེས་པས་གཏད་སོ་མ་བྱས་པས་གོ་ས་
ཆོད་དམིགས་མེད་ཙམ་གྱིས་འཛིན་པ་གྲོལ། ངག་ལ་གདམས་ངག་གཡས་མེད་ཅིག་ལས་
མེད་གསུངས། ཉོན་མོངས་པ་སྐྱེས་ནས་གཉེན་པོ་ཇི་ཙུག་ཏུ་བཏང་ཞུས་པས། གསལ་ཆ་མ་
འགག་སྟེ་འཛིན་ཆེར་མི་གྲུབ། བདུད་ཤར་ཙམ་ན་དག་པའི་གཅོད་ཀྱི་སླེབ་པར་བྱ་
གསུངས། །
་ ཆོས་འདི་ལ་ཚིག་བྲལ་གོ་དགོས་པར་འདུག་ཞུས་པས། གཅོད་ཡུལ་འདི་ཚིག་ཉུང་
ལ་དོན་ཆེ་སློབ་པར་སླ་ལ་རྟོགས་པར་དཀའ། རྟོག་པའི་སྤྱོད་ཡུལ་མིན་གསུངས། གཉན་
པོ་ཐུབ་ཀྱང་སྣང་བ་འདི་ལ་འཁྲི་ཞིང་གདའ་ཞུས་པས། ལར་ཞེན་པ་རང་ལོག་ཅིག་ནང་
ནས་འཆར་དགོས། ཞེན་པ་ནང་ནས་མ་ལོག་ན་ཆོས་ལས་སུ་ཆེ་སྟེ་གཅོད་བྱ་སྙམ་པ་རང་
ཡང་བདུད་ཡིན་གསུངས། གཅོད་རང་ཇི་ལྟར་བགྱི་ཞུས་པས། གཅོད་ཀྱང་བྱའོ་བྱེད་དོ་
སྙམ་པའི་རྟོག་པ་མེད་པར་དགའ་ལ་རེ་ཙམ་གཡས་མེད་དུ་བྱེད་པ་ཡིན་གསུངས། གཅོད་
ཡུལ་རྟོགས་ཚད་གང་ལགས་ཞུས་པས། སྙེམ་དང་བྲལ་བ་ཡིན་གསུངས། སྙེམ་དང་བྲལ་
བའི་ཚད་གང་ལགས་ཞུས་པས། སྙེམ་དང་བྲལ་བའི་ཚད་ཉམ་ང་མེད་པ་ཡིན་གསུངས།
ཉམས་སུ་མྱོང་བའི་རྟགས་ཇི་ལྟ་བུ་མཆི་ཞུས་པས། ཕྱི་སྣང་བ་ལ་ཞེན་པ་མེད་པ། ནང་
སེམས་ཉིད་ལ་འཁྲི་བ་མེད་པ། གསང་བ་ཉོན་མོངས་པ་ལ་དམིགས་མེད་པ་ཡོང་གསུངས།
གཞི་སྟོང་པ་ཉིད་ལ་ཅི་འཁྲུལ་ཞུས་པས། སྟོང་པ་ཉིད་དུ་མ་ཤེས་པས་མ་རིག་པའི་འཛིན་པ་
བྱུང་། དེས་ཁམས་གསུམ་དུ་འཁོར་ཞིང་རྒྱུད་དྲུག་ཏུ་འཁྱམ་པ་ཡིན། ཆོས་ཉིད་ཀྱི་ངོ་བོ་ལ་
བཟུང་རྒྱུ་མེད། འཛིན་འཛིན་པོའི་འདོད་འདོད་པོའི་འཁྲུལ་བ་ཡིན་གསུངས། འཛིན་མེད་
དུ་རྟོག་པ་ལ་སངས་རྒྱས་ཟེར་བ་ལགས་སམ་ཞུས་པས། སངས་རྒྱས་ལ་རང་བཞིན་གྱི་བདེ་
33



གངས་ཅན་སྐྱེས་མའི་དཔེ་ཚོགས་ལས། ་མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
བ་ཡོད་ལ། འཛིན་པའི་རྟོག་པ་མེད་པ་ཡིན། སེམས་ལ་ཅི་ཡང་མི་བསམ་པར་ཞོག །ང་
སྒོམ་པ་མ་ཡིན་གསུངས། མ་བསམ་བྱ་བ་ཅི་ཙམ་གཅིག་ལ་ཟེར་ཞུས་པས། ཡིད་ལ་མི་
བྱེད་པ་ལ་ཟེར་བ་ཡིན། རིག་པ་འདི་ལ་འཛིན་པ་མེད་པ་ལ་སངས་རྒྱས་ཟེར་བ་ཡིན་པས།
སེམས་འདི་ཆུད་མ་གསོན་པར་སྒོམས་ཤིག་གསུངས། རྣལ་འབྱོར་པ་བྱ་བ་ཅི་ལ་ཟེར་ཞུས་
པས། རྟོག་པ་དང་བྲལ་བ་ལ་ཟེར་བ་ཡིན། བདག་ཏུ་འཛིན་པའི་འདུ་ཤེས་དང་བྲལ་ནས་
ཞེན་པ་རང་ལོག་ཏུ་འགྲོ་དགོས། དེ་ལྟར་རྒྱུད་ལ་མ་སྐྱེས་ན་ཆོས་བྱེད་པ་སྐད་བྱས་ཀྱང་ཕན་
མེད་གསུངས། དང་པོའང་ཅིག་པུར་འོངས། ཐ་མའང་གཅིག་པུར་འགྲོ་བས་ད་ལྟ་ཡང་
གཅིག་པུ་ལ་སློབ་དགོས་གསུངས། གཅོད་འདི་གོ་ནས་ཆོས་ཀུན་གཏན་ལ་ཕེབ་པར་
འདུག་ཞུས་པས། ཆོས་སྤྱོད་དང་མཐུན། གདམས་ངག་ཁྱད་པར་འཕགས། གཅོད་གོང་
ཁལ་ཡིན་གསུངས། ཆོས་སྤྱི་དང་འབྲེལ་བྱིན་དེ་ཙམ་འོང་བ་ལ་ཅི་ལགས་ཞུས་པས། དོན་
ལ་འཁྲུལ་པ་འཇིག་པ་ཡིན། །རེ་བ་བཤིག་དང་ལྷ་དང་འབྲལ། །དོགས་པ་བཤིགས་ན་
འདྲེ་དང་བྲལ། །འཁྲུལ་པ་བཤིགས་ན་འདྲེ་དང་བྲལ་གསུངས་སོ། །ཞུས་ལན་རྡོ་རྗེ་རོལ་པ་ཞེས་བྱ་
བ་འདི་ནི་ཡོངས་སུ་རྫོགས་སོ། །



༄༅། །ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་བདུད་ཀྱི་
གཅོད་ཡུལ་ལས་ཉིང་ཚོམས་བཞུགས་སོ། །
རྒྱལ་བ་ཀུན་གྱི་ཡུམ་ལ་ཕྱག་འཚལ་སྐྱབས་སུ་མཆི། ཤེས་རབ་ཀྱི་ཕ་རོལ་ཏུ་ཕྱིན་
པའི་དགོངས་པ་གྲོལ་བའི་སྤྲུལ་པའི་སྐུ་མ་ཇོ་མོ་ལབ་ཀྱི་སྒྲོལ་མས་གསུངས་པ་འདི་ལ་དོན་
རྣམ་པ་ལྔ་སྟེ། སྔོན་དུ་འགྲོ་བའི་གདམས་ངག་དང་། སེམས་ངོས་བཟུང་བའི་གདམས་ངག་
དང༌། བྱིན་རླབས་ལུས་སེམས་བྲལ་བའི་གདམས་ངག་དང་། སྒོམ་པ་གནས་ལུགས་ལ་
བཞག་པ་དང་། ལྟ་བ་བདུད་ཀྱི་སྤྱོད་ཡུལ་དུ་མ་ཤོར་བ་དང་ལྔའོ། །
དང་པོ་ལ་བཅུ་སྟེ། སྐྱབས་སུ་འགྲོ་བ་དང་། སེམས་བསྐྱེད་པ་དང་། སྡོམ་པ་བཟུང་
བ་དང་། གསོལ་བ་གདབ་པ་དང་། ཕྱག་འཚལ་བ་དང་། མཆོད་པ་རྒྱ་ཆེན་པོ་འབུལ་བ་
དང་། ཁྱད་པར་གྱི་སྐྱབས་འགྲོ་སྨོན་ལམ་དང་བཅས་པ་དང་། སྡིག་པ་བཤགས་པ་དང་།
རྗེས་སུ་ཡི་རངས་བ་དང་། དེ་དག་བླ་ན་མེད་པའི་བྱང་ཆུབ་ཏུ་བསྔོའོ། ། །
གཉིས་པ་སེམས་ངོས་བཟུང་བ་ནི། དེའང་ཚེ་འཁོར་བ་ཐོག་མ་མེད་པ་ནས། དུས་ད་
ལྟ་ཡན་ཆད་དུ་ཁམས་གསུམ་དུ་འཁོར་ཞིང་རྒྱུད་དྲུག་ཏུ་འཁྱམས་པ་འདི་ཅི་ལས་བྱུང་ན།
རང་གི་རང་ངོ་མ་ཤེས། བླ་མའི་གདམས་ངག་གིས་མ་ཟིན། རང་བརྩོན་འགྲུས་ཀྱི་འབད་
རྩོལ་ཆུང་བ་དང་གསུམ་ལས་བྱུང་བ་ཡིན་ནོ། །ད་ཕན་ཆད་ཀྱང་ཤེས་རིག་ཡན་པར་བཏང་
ནས་བླ་མའི་གདམས་ངག་ལ་ནན་ཏན་མ་བྱས་ན། འཁོར་བའི་སྡུག་བསྔལ་ཆེན་པོ་ལས་མི་
ཐར་པས། རང་དད་པ་དང་ཤེས་བཞིན་གྱིས་ཟིན་པར་བྱས་ལ། དད་པ་དང་བརྩོན་འགྲུས་
ཀྱིས་བསྐུལ་ནས། བཏང་སྙོམས་དང་ལེ་ལོའི་དབང་དུ་སྐད་ཅིག་ཀྱང་མི་གཏོང་བར་བླ་མ་
35་



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
དམ་པའི་གདམས་ངག་དང་། རྒྱལ་བའི་ལུང་ཟབ་མོ་ཀུན་ཐོས་ཤིང་ཁོང་དུ་ཆུད་པར་བྱས་
ནས་ཉམས་སུ་ལེན་དགོས། ཉམས་སུ་ལེན་པ་ལ་བྱང་ཆུབ་ཀྱི་སེམས་རིན་པོ་ཆེ་བསྒོམ་
དགོས། དེ་ལ་དང་པོ་སེམས་ཇི་ལྟ་བུ་ཞིག་ཡིན་ངོས་ཟིན་དགོས། དེ་ལ་གཉིས་ཏེ། སེམས་
ངོས་འཛིན་པ་དང་། བཞག་ཐབས་བསྟན་པའོ། །དེ་ལ་ངོས་བཟུང་བ་ནི། བྱང་ཆུབ་ཀྱི་
སེམས་དེ་དང་པོ་རྒྱུ་ལས་མ་བྱུང་བར་དུ་རྐྱེན་གྱིས་མ་བསྐྱེད། ཐ་མ་སྐྱེ་འཇིག་དང་འཕོ་
འགྱུར་མེད་དེ། ངོ་བོ་ངོས་བཟུང་ཐམས་ཅད་དང་བྲལ་བ། མཚན་ཉིད་འདི་ཡིན་བསྟན་དུ་
མེད་པ། རང་བཞིན་གསལ་ཞིང་གསལ་ལ་རྟོག་པ་མེད་པ། དོན་འདུས་མ་བྱས་པ། དེ་ཉིད་
ཁོ་ན་ཡིན་པར་ཤེས་པར་བྱའོ། །དེ་ཡང་ཡུམ་ལས། སེམས་ནི་འགྱུར་བ་མེད་ཅིང་རྣམ་པར་
རྟོག་པ་མེད་པའོ། །ཞེས་སོ། །
གཉིས་པ་བཞག་ཐབས་བསྟན་པ་ལ་བདུན་ཏེ། མ་བཅོས་པར་བཞག་པ། མ་བསླད་
པར། མ་བསྒྱུར་བར། མ་ཡེངས་པར། རང་ལུགས་སུ། རང་སོར། གཉུག་མར་བཞག་
པའོ། །དང་པོ་ནི། རིག་པ་བྱང་ཆུབ་ཀྱི་སེམས་ཡེ་ནས་གནས་པའི་དོན་ཆོས་ཉིད་ཀྱི་སྟེང་དུ་
ཤེས་པར་རང་ལུགས་སུ་ལྷོད་ཀྱིས་གློད་ལ། འབོལ་ལེ། ཤིག་གེ །སིང་ངེ་། གསལ་ལེ།
ཡེར་རེ། ཕྱོགས་མེད་དུ་གདལ་ལེ། རིག་མེད་དུ་ཁྱབས་སེ། སིང་ངེ་། ཕྱལ་ལེ། དགའ་
ཡལ་ལེ། རྣམ་པར་རྟོག་པ་གང་ལ་ཡང་སེམས་མ་ཤོར་བར་བདེ་སིང་ངེ་བ་ལ་འཇོག་པ་
ཡིན་ནོ། །
གཉིས་པ་རྣམ་རྟོག་གིས་མ་བསླད་པར་བཞག་པ་ནི། རང་གི་སེམས་མ་བཅོས་པའི་
ངང་ལ་ཅི་ཡང་ཡིད་ལ་མི་བྱེད་པར་འཇོག་པ་ཡིན་ཏེ། དགའ་མི་དགའ་དང་། བདེ་སྡུག་དང་།
ཚ་གྲང་དང་། བཟའ་བཏུང་དང་། དགྲ་གཉེན་དང་། བདག་གཞན་དང་། འདོད་ཡོན་གྱི་
ཞེན་པ་དང་། འཁོར་འདས་གང་ཡང་ཡིད་ལ་མི་བྱེད་པར་འཇོག་པ་ཡིན། དེ་ཡང་ཡུལ་
ལས། གཟུགས་ཡིད་ལ་མི་བྱེད་པ་ལས་རྣམ་པ་ཐམས་ཅད་མཁྱེན་པ་ཉིད་ཀྱི་བར་དུ་ཡིད་
36
，



ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་བདུད་ཀྱི་གཅོད་ཡུལ་ལས་ཉིང་ཚོམས།
ལ་མི་བྱེད་པས་འདོད་པའི་ཁམས་སུ་འདྲེ་བར་མི་འགྱུར། གཟུགས་ཀྱི་ཁམས་སུ་འདྲེ་བར་
མི་འགྱུར། གཟུགས་མེད་པའི་ཁམས་སུ་འདྲེ་བར་མི་འགྱུར་རོ། །ཞེས་སོ། ། །
གསུམ་པ་དམིགས་པས་མ་བསྒྱུར་བ་བཞག་པ་ནི། རང་གི་སེམས་གང་གིས་ཀྱང་མ་
གཡོས་པར་སྙེམ་མེད་དུ་ཁྲས་སེ་འཇོག་པ་ཡིན། དེ་ཡང་སེམས་ལ་སྒྲིབ་པ་མེད་པས་སྐྲག་
པ་མེད་དེ། ཕྱིན་ཅི་ལོག་ལས་ཤིན་ཏུ་འདས་ནས་མྱ་ངན་ལས་འདས་པའི་མཐར་ཕྱིན་ཏོ། །
ཞེས་སོ། ། ། །
བཞི་པ་ཚོགས་དྲུག་གི་ཡུལ་ལ་མ་ཡེངས་པར་འཇོག་པ་ནི། སེམས་བསམ་དུ་མེད་ ་
པའི་ངང་ལ་རང་བཞིན་གྱིས་གསལ་བ། དྭངས་པ། བདེ་བ། ཡུལ་བཟང་ངན་གྱི་རྟོག་པ་
གང་ལ་ཡང་མ་ཡེངས་པར། ནམ་མཁའ་ལྟ་བུའི་དོན་ལ་རྒྱུན་ཆད་མེད་པར་བཞག་གོ། །དེ་
ཡང་ཡུམ་ལས། ཆོས་ཐམས་ཅད་ནི་ནམ་མཁའི་རྟེན་ཅན་ཏེ། དེ་དག་རྟེན་དེ་ལས་མི་
འདའོ། །ཞེས་སོ། །
ལྔ་པ་རང་ལུགས་དེ་བཞིན་ཉིད་དུ་བཞག་པ་ནི། སེམས་ཀྱི་དྲན་པ་རྣམ་རྟོག་གང་ལེ་
ཡང་མ་ཤོར་བ་བདེ་སྟོང་གསལ་བའི་ངང་ལ་ཤེས་པ་རྟེན་མེད་དུ་འཇོག་པ་ཡིན་ནོ། །དེ་ཡང་
ཡུམ་ལས། ཤེས་རབ་ཀྱི་ཕ་རོལ་ཏུ་ཕྱིན་པ་མཉམ་པ་ཉིད་ཀྱིས་ཆོས་ཐམས་ཅད་མཉམ་པ་
ཉིད་དོ། །ཞེས་སོ། །
དྲུག་པ་འདུ་ཤེས་མི་འཇུག་པར་རང་པོར་འཇུག་པ་ནི། སེམས་ཉིད་ཡེ་ནས་ཆོས་
ཉིད་ཇི་བཞིན་པར་གནས་པའི་ངང་ལ་ཧྲིག་གེ་ཡེར་རེ་ཅི་ཡང་ཡིད་ལ་མི་དམིགས་པའི་དོན་
ལ་འཇོག་པ་ཡིན་ནོ། །
བདུན་པ་གཉུག་མ་ཇི་ལྟ་བ་བཞིན་སར་བཞག་པ་ནི། ཆོས་ཉིད་ཡེ་ནས་གནས་པ་
ཆོས་ཀྱི་དབྱིངས་དེ་ལ་བློ་སྐྱ་བསྒྱུར་མེད་པར་ཁྱབ་བདལ་ཆེན་པོའི་ངང་ལ་རྩོལ་སྒྲུབ་མེད་
པར་རང་ལུགས་སུ་ལྷན་ནེ་འཇོག་པ་ཡིན་ནོ། །དེ་ཡང་སྡུད་པ་ལས། འདི་ནི་ནམ་མཁའི་ ་
་
，
-37



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ། ་
ཁམས་ཏེ་དབྱེར་མེད་བཅད་དུ་མེད། །ཅེས་སོ། །དེ་ལྟར་སེམས་ངོས་ཟིན་པ་དེའི་ངང་
ལ་འཇོག་ཤེས་ན། ཡོན་ཏན་གྱི་རྩལ། ཉམས་དང་དྲོད་རྟགས་ལ་སོགས་པ་ཤུགས་ལ་
འབྱུང་ངོ༌། །་་་་ ་་
གསུམ་པ་བྱིན་རླབས་ལུས་སེམས་དང་བྲལ་བའི་གདམས་ངག་ནི། དང་པོ་སྐྱབས་་
འགྲོ་སེམས་བསྐྱེད། མཆོད་པ་རྒྱ་ཆེན་པོ་འབུལ། བླ་མ་ལ་གསོལ་བ་གདབ། དེ་ནས་གག་
གེ་ལངས་ལ། རྐང་པ་གཉིས་གཤིབ་སྟེ་ལག་པ་གཉིས་ཐལ་མོ་སྦྱར་ནས། ལུས་གྲིམ་གྱིས་ ་
བསྒྲིམ་སྟེ། ཤེས་པ་གཞན་དུ་ཡེངས་སུ་མི་གཞུག་པར། ལུས་སེམས་ལ་གཞིག་འབྲེལ་འདི་
ལྟར་བཏང་སྟེ། ལུས་འདི་གཟུགས་ལྦུ་བ་ལྟ་བུ། ཚོར་བ་སྒྱུ་མ་ལྟ་བུ། འདུ་ཤེས་ཆུ་ཟླ་ལྟ་བུ།
འདུ་བྱེད་སྨིག་རྒྱུ་ལྟ་བུ། རྣམ་པར་ཤེས་པ་ཆུ་ཤིང་ལྟ་བུ། མི་རྟག་པ། སྡུག་བསྔལ་བ། མི་
གཙང་བ། ཆུ་སེར་རྣག་ཁྲག་གི་རྐྱལ་པ། རུས་པའི་དུམ་བུ། རྩ་དང་ཆུ་རྒྱུས་ཀྱི་དྲ་བ་ལྟ་བུ་
སོགས་ས་མི་རྟག་འགྱུར་བའི་མཚན་ཉིད་མ་གཏོགས་པ་ལས། བརྟན་ཞིང་ཐེར་ཟུག་པ།
ཡིད་བརྟན་དུ་རུང་བ་གང་ཡང་མི་འདུག །སེམས་ནི་རང་བཞིན་གྱིས་མྱ་ངན་ལས་འདས་
པའི་ཆོས་ཉིད་འོད་གསལ་བར་འདུག་པས། ལུས་སེམས་ཕྲལ་བ་སྐྱེ་བ་མེད་པའི་ངང་དུ་
བཞག་དགོས་སྙམ་དུ་བསམ་ལ། རང་གི་སེམས་འདི་རྐང་མཐིལ་གཉིས་སུ་ཐིག་ལེ་ཧྲིལ་
བསྡུས་ལ། དེ་ནས་མས་ཡར་བྲི་ལི་ལི་དྲངས་ལ། ལྟེ་བར་དར་གཅིག་བཟུང་། དེ་ནས་སྙིང་
ཁར་དྲངས། དེ་ནས་ལྕེ་སྟེང་དུ་དྲངས་ལ་དར་གཅིག་བཟུང་། དེ་ནས་སྤྱི་བོ་ཚངས་པའི་བུ་
ག་ཕྱེ་བའི་ནང་ན་ཡར་རླུང་སེམས་འདྲེས་པ་དེ། མདའ་རྒྱང་གང་ཙམ་དུ་རྒྱང་འཕང་ལ།
ནམ་མཁའི་མཐོངས་སུ་ཕྱལ་གྱིས་བཏང་། ཞེན་མེད་དུ་བཏང་། ཡན་པར་ཐོངས། ལྷུག་
པར་ཐོངས། རང་དགར་ཁྱབ་བདལ་དུ་སྟོང་པ། རིག་པ་ཐོད་རྒལ་རྟེན་མེད་དུ་ཐོངས།
འབྲེལ་མེད་དུ་ཐོངས། ཤེས་པ་བདེ་ཕྲིལ་ཕྲིལ་བཤིག །དགའ་ཡལ་ཡལ། བག་དྲོ་འུར་
འུར། ནམ་མཁའ་དང་ཤེས་པ་ཀྲུག་འདྲེས་པའི་ངང་ལ་རིག་པ་སྟོང་སང་ངེ་། ཤེས་པ་གསལ་ ་



ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་བདུད་ཀྱི་གཅོད་ཡུལ་ལས་ཉིང་ཚོམས།
སིང་ངེ་བཞག་གོ། །དེ་ལྟར་བཞག་པས་རིག་པ་ཟིན་པའི་རྟགས་སུ། འཕར་བ་དང་། འདར་
བ་དང་། དངངས་པ་དང་། རྒོད་པ་དང་། འཕྱོང་བ་དང་། འགྲོག་པ་དང་། སྐད་སྣ་ཚོགས་
འདོན་ཞིང་བླ་མའི་དྲུང་དུ་ཅི་མཉེས་འབྱུང་སྟེ་ཉམས་སྐྱེས་པའོ། །
ཉམས་སྐྱེས་ན་སྤྱོད་ལམ་རྣམ་བཞི་གང་ལ་ཡང་དེ་ཉིད་ངང་ལ་རྒྱུན་དུ་འཇོག་པ་
ཡིན་ནོ། །དེ་ཉིད་ཆོས་ཉིད་དུ་ཐག་ཆོད་པའོ། །དེའི་ངང་ལ་མ་ཡེངས་པར་བསྒོམས་པའོ། །
དེའི་ངང་ལས་ཐམས་ཅད་ཆོས་ཉིད་དུ་འཁྱེར་ཤེས་པ་སྤྱོད་པའོ། །ཆོས་ཐམས་ཅད་གཅིག་ཏུ་
རྟོགས་ཤིང་མཉམ་པར་གྱུར་པ་འབྲས་བུའོ། །དེ་ལྟར་ལུས་ལ་ན་ཚ་དང་སྡུག་བསྔལ་ཆགས་
སེམས་གང་བྱུང་ཡང་དེ་ལྟར་ལམ་དུ་འཁྱེར་ཤེས་པར་བྱའོ། །
བཞི་པ་སྒོམ་པ་གནས་ལུགས་ལ་བཞག་པ་ནི། དང་པོ་བླ་མའི་གདམས་ངག་ཐོབ་
ཅིང་བྱིན་རླབས་ཞུགས་པར་བྱས་ནས་སྒོམ་པའི་གནས་ནི། དུར་ཁྲོད་དེ། ནགས་ཚལ་ཆེན་
པོའམ། འཆད་གསེབ་བམ། ཤིང་གཅིག་གམ། རེ་རུལ་ལམ། ལྷ་ཁང་རྙིང་པའམ། མཚོ་
དབུས་སམ། གངས་སམ། ལྷ་འདྲེ་ཆེ་བའི་སར་ཕྱིན་ནས་སྒོམ་པ་ནི། ཤེས་པ་སྔར་གྱི་
བསྒྲིམས་པ་དེ་ལྷོད་ཀྱིས་གློད་ལ། ཅོག་གིས་བཞག་གོ། །དེ་ཡང་མ་ཇོ་མོའི་ཞལ་ནས།
གྲིམ་གྱིས་སྒྲིམས་ལ་ལྷོད་ཀྱིས་གློད། ཤིག་གིས་བཤིགས་ལ་ཕྱལ་གྱིས་ཐོང་། ལྷུགས་ཀྱིས་
ཀླུག་ལ་ཅོག་གིས་ཞོག །སྒོམ་པའི་བཞག་པ་དེ་ན་ཡོད་ཅེས་གསུངས་པས། ལུས་ལ་ལུས་
སུ་མི་བཟུང་བར་སོག་ཕོན་ཐག་པ་ཆད་པ་ལྟར། འབོལ་ལེ། ཤིག་གེ །རེ་དོགས་མེད་པར་
བཞག །སེམས་རང་ལུགས་སུ་ཉམ་ང་དང་བག་ཚ་བ་མེད་པར་བཞག་གོ། །ཚོགས་དྲུག་གི་
ངང་ལ་ཇི་ལྟར་སྣང་ཡང་སྙེམ་མེད་རྟོག་པ་མེད་པར་བཞག་གོ། །ཡིད་གཉིས་དང་ཐེ་ཚོམ་
མེད་པར་བཞག །ཤེས་པ་བདེ་ལྷན་ནེ། གསལ་སིང་ངེ་འཇོག་པ་ཡིན་ནོ། །དེ་ལྟར་བཞག་
པའི་བྱིན་རླབས་ཀྱིས། ལྷ་འདྲེ་གདུག་པ་ཅན་མ་བཟོད་པར་ཆོ་འཕྲུལ་སྣ་ཚོགས་འབྱུང་སྟེ།
དེ་ལྟར་བྱུང་ན་སེམས་ཟིན་ནས་བྱིན་རླབས་ཡོད་པའི་རྟགས་ཡིན་ནོ། །གལ་ཏེ་ཆོ་འཕྲུལ་
39



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
བྱུང་བ་ལ། འདར་ཡེད་བྱུང་ན་སེམས་ཡེངས་བའི་རྟགས་ཡིན་པས། དེ་མ་ཐག་ཏུ་ལུས་ལྷ་
འདྲེ་ལ་ལྟོས་པ་མེད་པར་བྱིན་ལ་སེམས་ལྷོད་ཀྱིས་གློད་ལ། ཨ་མ་ཙིར་ཤེས་པ་རྒྱ་བསྐྱེད་ལ་
བཞག་གོ། །ཉམ་ང་དང་བག་ཚ་མེད་པར་བཞག །སྙེམ་དང་རྟོག་པ་མེད་པར་བཞག །རེ་
བ་དང་དོགས་པ་མེད་པར་བཞག་གོ། །ཡང་ན་སེམས་ངོས་འཛིན་གྱི་བཞག་ཐབས་བདུན་
ཤེས་པར་བྱས་ལ་བཞག་གོ། །དེ་ལྟར་བཞག་པས་ཉམས་དགའ་ཡལ། སེམས་བདེ་ལྷོད།
བག་དྲོ་འུར། ཤེས་པ་བདེ་སིང་། བློ་བདེ་འབོལ་གྱིས་འགྲོའོ། །ངེས་པའི་ཤེས་པ་ལྷག་གིས་
སྐྱེའོ། །དེ་ཙམ་ན་བདུད་ཆོས་ཉིད་དུ་ཆོད། རྣམ་རྟོག་ཡེ་ཤེས་སུ་འཆར། དུག་ལྔ་སྨན་དུ་
འགྱུར། ལྟས་ངན་གཡང་དུ་ལེན་པ་ཞེས་བྱའོ། །ཡང་སྒོམ་པའི་དུས་སུ་ཉམ་ང་བ་དང་བག་
ཚ་བ་མེད་པར་ཆོས་ཉིད་ཀྱི་ངང་ལ་བཞག་པར་ལྷ་འདྲེའི་ཐུགས་ཆོམ་དང་། འུར་སྒྲ་དང་།
བརྡེགས་པ་དང་། འཐེན་པ་དང་། བསྡིགས་པ་དང་། སྐད་སྣ་ཚོགས་འདོན་པ་དང་། །
གཟུགས་སྣ་ཚོགས་སྟོན་པ་དང༌། རི་བསྙིལ་བ་དང་། དེ་ལྟར་ཆོ་འཕྲུལ་སྣ་ཚོགས་སྟོན་པ་
འོང་སྟེ། དེ་ཙ་ན་ཆོ་འཕྲུལ་སྣ་ཚོགས་ཇི་ལྟར་སྣང་ཡང་སེམས་ཉིད་རང་སྣང་དུ་ཤེས་པར་
བྱའོ། །་་་་་་་་་་་་་
དེ་ཉིད་དགེ་སྦྱོར་གྱི་སྐུལ་འདེབས་པ་ཡིན་པས། ལུས་ལ་ལུས་སུ་མི་བཟུང་། ལྷ་ལ་
ལྷར་མི་བཟུང་། འདྲེ་ལ་འདྲེར་མི་བཟུང་། ཆོ་འཕྲུལ་ལ་ཆོ་འཕྲུལ་དུ་མི་བཟུང་། དོན་ཆོས་
ཉིད་ལ་ཤེས་པ་གཏད་ལ་ཉམ་ང་བ་དང་བག་ཚ་བ་མེད། སྙེམ་དང་རྟོག་པ་མེད་པར་སེམས་
རང་ལུགས་སུ་ཤིག་བཤིགས་ལ། བློ་བདེ་འབོལ་ལེ། ཤིག་གེ །སལ་ལེ། སིང་ངེ་བ་ལས་
ཡིད་རྟེན་མེད། འབྲེལ་མེད། སྤྱོད་ལམ་གཡས་མེད་ངོས་མེད་དུ་ལྷོད་དེ་བཞག་གོ། །དེ་
ལྟར་བཞག་པས་ཉམས་དང་རྟོགས་པ་ལྷན་ཅིག་སྐྱེས་པའི་རྟགས་སུ། བློ་བདེ་འབོལ།
ཤེས་པ་བདེ་ཕྲིལ། ཉམས་དགའ་ཡལ། ལུས་སེམས་བདེ་སིང་། བག་དྲོ་འུར་སོང་སྟེ། བྲོ་
རྡུང་སྙིང་འདོད། གླུ་ལེན་སྙིང་འདོད། དཀྱུ་མོ་དཀྱུ་སྙིང་འདོད། སྔར་མ་བྱས་པའི་སྤྱོད་པ་
, 40



ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་བདུད་ཀྱི་གཅོད་ཡུལ་ལས་ཉིང་ཚོམས།
བྱེད་སྙིང་འདོད། སྔར་འགྲོ་བར་མ་འདོད་པའི་ལྷ་འཁོར་ཆེ་སར་འགྲོ་སྙིང་འདོད་པ་བྱུང་ན།
ཤེས་པ་མི་འགག་པར་ཤུགས་བྱུང་ལ་གཏོང་བ་ཡིན་ནོ། །རྗེས་ལ་རྣལ་དུ་ལྷན་གྱིས་ཕབ་ལ།
ལྷོད་ཀྱིས་གློད་ལ་མ་ཡེངས་པར་གོང་བཞིན་འཇོག་པ་ཡིན་ནོ། །དེ་ཙམ་ན་འདྲེ་ལྷར་ཆོད་པ་
ཡིན་ནོ། །་ ་
ཡང་རང་གི་སྙིང་འབྱིན་པ་དང་། ཁྱོད་ཀྱི་ཆོས་དང་སྒོམ་ཙུག་མིན་ཟེར་བ་དང་། ཁྱོད་
དུས་འདི་ཙ་ན་འཆི་ཟེར་བ་དང་། དེ་ལ་སོགས་པ་མི་སྙན་པ་སྣ་ཚོགས་བྱུང་ཡང་བདེན་སྙམ་་
པ་མི་བྱ་བར་ཤེས་པ་འབོལ་ལེ་ཤིག་གེ་བཏང་ལ། ཨ་མ་ཙིར་བློ་རྒྱ་བསྐྱེད་ལ་བཞག་གོ། །
ཉམ་ང་དང་བག་ཚ་མེད་ཅིང་སྙེམ་དང་རྟགས་མེད་ཅིང་བཞག་གོ། །ལོག་ལྟ་ཡང་དག་ཏུ་
ཆོད་པའི་དུས་སུ། ཡང་རྨི་ལམ་དུ་ཆོ་འཕྲུལ་སྣ་ཚོགས་སྟོན་པ་འོང་སྟེ། བྲག་གཡང་གི་ཁ་
ནས་ཟབ་ལ་འདྲིལ་ལ་ཁད་པ་དང་། གཅོང་རོང་དང་། ནགས་འདབས་དང་། མཚོར་ཆུད་
པ་དང་། ཆུ་ཆེན་པོ་དང་། མེ་ལྕེ་ཆེན་པོ་དང་། རླུང་ནག་འཚུབ་མ་དང་། རི་ཉིལ་བ་དང་།
ཐབ་མང་པོ་དང་། དོང་དུ་བཅུག་པ་དང་། ཤྭ་འུད་ཀྱིས་ཁྱེར་བ་ལ་སོགས་པ་ཆོ་འཕྲུལ་སྣ་
་ ཚོགས་པ་འོང་ཡང་མི་མང་པོས་དེད་པ་དང་། མཚོན་ཐོགས་པས་གསོད་པ་དང་། གཅན་
ཟན་མང་པོས་རྨུགས་པ་དང་། བྱོལ་སོང་མང་པོས་བརྡུང་པ་དང་། རི་དྭགས་ཀྱི་ཚོགས་མང་
པོ་དང་། བྱ་དང་། ཤ་སྦྲང་དང་། ཉ་དང་། སྦལ་ལྕོང་དང་། སྡོམ་དང་། སྡིག་པ་དང་། རྩང་
པ་དང་། རྟ་དང་། བ་ལང་ལ་སོགས་པས་ལུས་ལ་གནོད་པ་བསྐྱལ་བ་རྨིས་ན། རྨི་ལམ་
བཟང་ངན་ཅི་ཡང་འོང་བས་གང་ལའང་རྟོག་པར་མི་བཟུང་བར་སེམས་ཀྱི་འཁྲུལ་སྣང་།
སྒོམ་གྱི་སྐུལ་མར་ཤེས་པར་བྱས་ལ། ཉམ་ང་བ་དང་བག་ཚ་བ་མེད་པར་ཆོས་ཉིད་ཀྱི་ངང་
དུ་སྙེམ་མེད་རྟོག་མེད་དུ་ཅི་ཡང་དྲན་པས་མ་བཟུང་བར་ལྷོད་ཀྱིས་གློད་ལ་བཞག །རྨི་ལམ་
བཟང་ངན་ཅི་བྱུང་ཡང་། རང་གི་སེམས་ཀྱི་ཆོ་འཕྲུལ། བག་ཆགས་ཀྱི་གཟུགས་བརྙན་ཡིན།
ཡང་དག་པར་གང་ཡང་གྲུབ་པ་མེད་པས་ཇི་ལྟར་ཡང་སེམས་རྟོག་མེད་ཀྱི་ངང་དུ་ཆོ་འཕྲུལ་



གངས་ཅན་སྐྱེས་མའི་དཔེ་ཚོགས་ལས། ་ མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
རང་ཞི། རང་དག་རང་གྲོལ་དུ་བློའི་སྙེམས་ཤིག་གིས་བཤིགས་ལ་རིག་པ་སྟོང་གསལ་དུ་
བཞག་གོ། །དེས་སེམས་བདེ་ལྷན། ཤེས་པ་དགའ་ཡལ། བག་དྲོ་འུར་འགྲོ། དེ་ལྟར་རིག་
པ་ནམ་མཁའ་དག་པའི་དཀྱིལ་བཞིན་སྟོང་སངས་ཀྱིས་སོང་བའི་དུས་སུ། སྣང་བ་འཛིན་
མེད་དུ་འཆར་བ་ཡིན་ནོ། །རྨི་ལམ་གྱི་རྟོག་པ་ཆོས་ཉིད་དུ་འཆར་བའོ། ། ་
ཡང་སྙིང་མ་དགའ་བ་དང་། དགྲ་འདོད་པ་དང་། ཚིག་པ་ཟ་བ་དང་། རྣལ་བར་སྡོད་
སྙིང་མི་འདོད་པ་དང་། དགེ་སྦྱོར་བྱེད་སྙིང་མི་འདོད་པ་དང་། སེམས་རྟོག་པ་དུ་མ་ལ་འཕྲོ་
ཞིང་རང་ལུགས་སུ་མི་གནས་པ་བྱུང་ན། ཤེས་པ་ཡེངས། སེམས་ལ་བདུད་ཞུགས་པ་ཡིན་
པས། དེ་བཟློག་པ་ནི། སེམས་ཉིད་རང་ཡིན་པས་བདུད་ལོག་ན་གྲུབ་པ་མེད་པར་ཤེས་
པར་བྱས་ལ། སེམས་གནས་ལུགས་ཀྱི་ངང་མ་ཤེས་པ་རང་ལུགས་སུ་ལྷན་གྱིས་བཞག །དེ་
ལྟར་བཞག་པས། སེམས་རྟོག་མེད་མཉམ་པ་ཉིད་ཀྱི་ངང་དུ་གྲོལ་སོང་ནས་ཤེས་པ་བདེ་
སིང་། བག་དྲོ་འུར། ཉམས་དགའ་ཡལ་འགྲོ། དེའི་དུས་སུ་རྣམ་རྟོག་ཡེ་ཤེས་སུ་འཆར་
བའོ། ། །
རང་གི་ཡིད་ལ་འདོད་ཡོན་གྱི་སྣང་བ་དགའ་མི་དགའ་དང་། ལེགས་ཉེས་དང་། །
བསྟོད་སྨད་དང་། བཟང་ངན་དང་། ཡིན་མིན་དང་། བདེ་སྡུག་དང་། །དགྲ་གཉེན་དང་།
ནོར་རྫས་དང་། བདག་གཞན་དང་། རེ་དོགས་དང་། གཙང་སྨེ་དང་། ཉམ་ང་དང་བག་ཚ་
ཅི་བྱུང་ཡང་ཐམས་ཅད་རང་གི་སེམས་སུ་ཤེས་པར་བྱས་ལ། སེམས་རྟེན་མེད་རང་གྲོལ་
ཆེན་པོའི་ངང་དུ་ཅོག་བཞག་པས་ཐམས་ཅད་དབྱེར་མེད་དུ་ཁྲོལ་གྱིས་འགྲོ། དེ་ཙམ་ན་
གཉིས་སྣང་ཐམས་ཅད་གཉིས་མེད་དུ་ཆོད་པའོ། །ཡང་གོང་བཞིན་བསྒོམས་པས། ཡི་དམ་
ལྷས་ལུང་སྟོན་པ་དང་། ལྷ་དང་ལྷ་མོའི་ཚོགས་ཀྱིས་མཆོད་པ་འབུལ་བ་དང་། འདོད་ཡོན་
གྱི་རྣམ་པ་ལེགས་པ་ཐམས་ཅད་སྟོན་པ་དང་། དངོས་དང་རྨི་ལམ་དུ་ཡིད་དུ་འོང་བ་ཐམས་
ཅད་སྟོན་པ་དང་། ཉམས་དང་དྲོད་རྟགས་སྣ་ཚོགས་སུ་སྟོན་པ་བྱུང་ཡང་དགའ་བའི་སེམས་
42



ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་བདུད་ཀྱི་གཅོད་ཡུལ་ལས་ཉིང་ཚོམས།
མི་བྱ་བར་ཐམས་ཅད་ཆོས་ཉིད་ཀྱི་རོལ་པར་ཤེས་པར་བྱ། ཉམས་སུ་ལེན་པ་ལ་ཡོན་ཏན་
གྱི་སྐུལ་འདེབས་ཙམ་ཤེས་པར་བྱས་ལ། ཆོས་ཉིད་གསལ་བ་ཆེན་པོར་བློ་རྒྱ་བསྐྱེད་ནས།
རིག་པ་སྟོང་གསལ་གྱི་ངང་དུ་སེམས་མ་གཡོས་པར་གསལ་ལེ་སིང་ངེ་བཞག་གོ། །དེས་
ཉམས་ལ་བོག་ཐོན་ནས་བདེ་སྟོང་གི་ངང་ལ་རིག་པ་རྩ་བྲལ་དུ་གནས་པ་དང་། དེ་ཙ་ན་
དགའ་བྲོད་ཀྱི་བདུད་སྐྱེ་མེད་དུ་ཆོད་པའོ། །ཡང་རིགས་དྲུག་གི་སྣང་བ་སྣ་ཚོགས་ལ་མཐོ་
རིས་གསུམ་བདེ་སྡུག་གི་ཆོ་འཕྲུལ་སྣ་ཚོགས་པ་དང་། ངན་སོང་གསུམ་གྱི་དུཉཁའི་ཆོ་
འཕྲུལ་སྣ་ཚོགས་སུ་སྣང་བའི་ཚེ། ཐམས་ཅད་རང་གི་སེམས་ཀྱི་ཆོ་འཕྲུལ་དུ་ཤེས་པར་
བྱས་ལ། ཡེ་གདོད་མ་ནས་མ་བྱུང་། མ་སྐྱེས་པའི་སྙིང་པོ་རང་བཞིན་གྱིས་འོད་གསལ་བར་
ཤེས་པར་བྱས་ལ། ཉམ་ང་དང་། བག་ཚ་དང་། སྙེམ་དང་། རྟོག་པ་མེད་པར་སེམས་རང་
ལུགས་རྣལ་མའི་སྟེང་དུ་བཞག་པས། ཤེས་པ་བདེ་སྟོང་གསལ་བའི་རང་བཞིན་དུ་གནས་
པའི་ཚེ། ཉོན་མོངས་པའི་བདུད་རང་གྲོལ་དུ་ཆོད་དོ། །དེ་ཡང་ཡུམ་ལས། རིགས་ཀྱི་བུའམ་
རིགས་ཀྱི་བུ་མོ་གང་ཞིག་གིས་ཤེས་རབ་ཀྱི་ཕ་རོལ་ཏུ་ཕྱིན་པ་འདི་འཛིན་པ་དང་། འཆང་བ་
དང་། ཀློག་པ་དང་། ཀུན་ཆུབ་པར་བྱེད་པ་དང་། ཚུལ་བཞིན་དུ་ཡིད་ལ་བྱེད་པ་དེ་ནི། ངམ་
གྲོག་ན་འདུག་གམ། གཡང་ས་དང་། བྱ་སྐྱིབ་དང་། གཅོང་རོང་དུ་འདུག་ཀྱང་རུང་སྟེ།
- བདུད་ཀྱི་ཕྱོགས་ལ་ཉམ་ང་བ་དང་བག་ཚ་བ་མེད་དོ། །དེ་ཅིའི་ཕྱིར་ཞེ་ན། སྙེམ་མེད་པའི་
ཕྱིར་རོ། །ཞེས་པ་དང་། ཡང་ཕྱི་མི་དམིགས་པའི་ཚུལ་དུ་བསྒོམ་པར་བྱའོ། །ཞེས་སོ། །
དེ་ལྟར་སྣང་བ་མ་འགགས་པའི་ཆ་ནས་བདེ་སྡུག་དང་ཆོ་འཕྲུལ་ཅི་བྱུང་བ་ཐམས་
ཅད་ལ། ཉམ་ང་བ་དང་བག་ཚ་བ་མེད་པར་བསྒོམས་པ་གནས་ལུགས་ལ་བཞག་ནས་
ཉམས་སུ་བླངས་པས། སྣང་བ་ཐམས་ཅད་ཆོས་ཉིད་ཀྱི་གྲོགས་དང་རྩལ་དུ་འཆར་བའོ། །
གལ་ཏེ་བསྒོམས་པས་སྐྱོན་བྱུང་ན། སྒོམ་གྱི་སྐྱོན་བྱིང་རྒོད་གཉིས་ཡིན་ཏེ། དེའང་བྱིང་བ་ནི།
འབྱུང་བའི་བྱིང་རྟགས་དང་། བར་ཆད་ཀྱི་བྱིང་རྟགས། ལུས་ལྕི་ལ་ཤེས་པ་མི་གསལ་ན་



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
སའི་བྱིང་རྟགས་ནི། ཤེས་པ་མི་གསལ་ལ་གྲང་ཤུལ་བྱེད་ན་ཆུའི་བྱིང་རྟགས་ཡིན། ཤེས་པ་
མི་གསལ་ལ་རྔམ་ཞིང་འགྲོ་འདོད་ན་རླུང་གི་བྱིང་རྟགས་ཡིན། སེམས་ཉོག་ལ་མགོ་ན་དྲོད་ཆེ།
རྡུལ་བྱུང་ན་མེ་ཡི་བྱིང་རྟགས་ཡིན། དེ་ལྟར་འབྱུང་བ་བཞི་གང་གིས་བྱིང་ཡང་། གག་གིས་
ལངས་ལ། ལུས་བསྲང་། རྐང་པ་གཤིབ། ལག་པ་སྤྱི་བོར་ཐལ་མོ་སྦྱར་ཏེ། ཕྱི་ལུས་ཀྱི་
འབྱུང་བ་བཞི་ནང་གི་འབྱུང་བ་བཞི་ལ་བསྟིམས། ཕྱི་ནང་གི་འབྱུང་བ་བཞི་གཉིས་སུ་མེད་
པར་བསམ་ལ་བསྟིམས། སེམས་ནམ་མཁའ་ལ་ཕྱེད་ཀྱིས་བཏང་ལ། ཤེས་པ་རྟེན་མེད།
རིག་པ་ཡུལ་མེད། རྟོག་མེད་རང་གསལ་ཆེན་པོའི་ཀློང་དུ་གསལ་སིང་ངེ་། བཞག་པས་
བྱིང་བས་སངས་ཀྱིས་འགྲོ་བ་ཡིན། དེ་ཡང་ཡུམ་ལས། ས་ནི་ཆུ་ལ་མེད་ཅིང་མི་
དམིགས་སོ། །ས་ནི་གཟུགས་ཀྱི་ནང་ན་མེད་ཅིང་མི་དམིགས་སོ། །ས་ནི་གཟུགས་ཀྱི་བར་
ན་མེད་ཅིང་མི་དམིགས་སོ། །ཞེས་པ་དང་། ཡང་ཆོས་ཉིད་ནི་སེམས་ལ་གནས་སོ། །ནམ་
མཁའ་ནི་ཅི་ལ་ཡང་མི་གནས་སོ། །སེམས་ཉིད་ནི་ནམ་མཁའ་ལ་གནས་སོ། །ཞེས་པ་དང་།
ནམ་མཁའ་རྣམ་པར་སྒོམ་པ་ནི་ཤེས་རབ་ཀྱི་ཕ་རོལ་ཏུ་ཕྱིན་པ་བསྒོམས་པའོ། །ཞེས་སོ། །
དེ་ལྟར་བྱིང་བ་བསལ་ནས་ཤེས་པ་རང་ལུགས་སུ་ཕབ་ལ་ལྷན་གྱིས་བཞག་གོ། །
གཉིས་པ་ཡི་དྭགས་ཀྱི་བྱིང་རྟགས་ནི། གཉིད་ཆེ། ཤེས་པ་ཉོག །ཡང་ན་སྙིང་མི་
དགའ་སེམས་རང་བཞིན་དུ་མི་གནས། དབུགས་རྔམ་པ་མི་འབྱུང་ངོ་། །དེ་ལ་བླ་མ་ལ་
གསོལ་བ་གདབ། སྐྱབས་སུ་འགྲོ་བ་བྱ། ལུས་དང་། ནད་དང་། རྟོག་པ་ཐམས་ཅད་འདྲེ་ལ་
བྱིན་ལ། ཡ་ང་བའི་སར་ལུས་གཅེར་བུར་ཕྱུང་སྟེ་མཆོང་རྒྱུག་བྱ། ལུས་གཅུ། སྨེང་། བསྐུམ།
བཟློག་སྤྱོད་དྲན་ཚད་བྱས་པའི་རྗེས་ལ་ལུས་སེམས་དང་དལ་བྱས་པས་ཤེས་པ་ལྷན་གྱིས་
འགྲོ། དེ་ནི་བྱིང་བ་བཅོས་པའོ། ། ། །
སྒོམ་སྐྱོན་གཉིས་པ་རྒོད་པོ་ནི། སེམས་རང་ལུས་སུ་མི་གནས་པ་ཤེས་པར་འཕྲོར་
འོངས། དེ་ལ་གཉེན་པོ་ཤེས་བཞིན་གྱི་བྱ་ར་བ་བཏང་སྟེ། འཕྲོ་བའི་མཁན་པོ་ལ་བལྟས་



ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་བདུད་ཀྱི་གཅོད་ཡུལ་ལས་ཉིང་ཚོམས།
པས། མཁན་པོ་རང་གི་སེམས་སུ་འདུག་པ་རང་གི་ངོས་ཟིན་པ་དང་། རྒྱུ་སྐར་གྱིས་དྲན་པ་
ཐམས་ཅད་ཕྱལ་གྱིས་བཏང་། ལྷུགས་ཀྱིས་ཀླུག་ལ་ཅོག་གིས་བཞག །ཤེས་པ་ཁ་ནང་དུ་
བལྟས་ལ། ཡིད་དྲན་མེད་ཀྱི་ངང་ལ་ལྷན་གྱིས་བཞག །དེས་མ་ཞི་ན་ཇི་ཙམ་འཕྲོ་ནུས་
བལྟ་སྟེ། ཕྱི་ནང་ཐམས་ཅད་ལ་འཕྲོར་གཞུག་གོ། །དེ་ལྟར་བཏང་བས་སླར་འགྲོ་ས་མ་རྙེད་
པར་ཤེས་པ་ལྷན་གྱིས་འགྲོ་བ་ཡིན་ནོ། །བྱིང་རྒོད་གཉིས་སྐྱོན་གང་ཆེ་ན་བྱིང་བ་སྐྱོན་ཆེ།
ཅིའི་ཕྱིར་ན། བྱིང་བ་གཏི་མུག་ཤས་ཆེ། རྒོད་པ་ཡེ་ཤེས་ཤས་ཆེ་བས་སོ། །དེས་ན་གནས་
ལུགས་ངོ་སྤྲོད་ཀྱི་སྟེང་དུ་ལྷན་གྱིས་བཞག་པས་ཆེ་བས་སྐྱོན་ཐམས་ཅད་ཡོན་ཏན་དུ་ཆོད་
པའོ། །
གལ་ཏེ་ཡུལ་ལ་ཤེས་པ་འཕྲོ་བ་ཐམས་ཅད་རྒོད་པའི་ཆ་ཡིན་པས། དྲན་པས་འཛིན་
པ་གལ་ཆེ་བས། སེམས་སྤྲོས་པ་མེད་པའི་ངང་དུ་གནས་པར་བྱའོ། །དེ་ཡང་གཟུགས་སྟོང་
པའོ་ཞེས་པའི་མི་སྟོང་ངོ་ཞེས་སྤྱོད་པ་ནི་བྱང་ཆུབ་སེམས་དཔའི་སྤྲོས་པའོ། །ཞེས་སོ། །དེ་
ནས་གནས་ལུགས་སྤྲོས་པ་མེད་པའི་དོན་ལ་ཡེངས་མེད་དུ་ཉམས་སུ་བླངས་སོ། །ལར་
འགལ་རྐྱེན་གང་བྱུང་བའི་དུས་སུ། ཆོས་ཐམས་ཅད་རང་གི་ལུས་ལ་བསྡུས། ལུས་སེམས་
ལ་བསྡུས། སེམས་ཆོས་ཀྱི་དབྱིངས་སུ་བཏང་བ་ནི་གདམས་ངག་ཡིན་ནོ། །
དེ་ལྟར་ཆོས་ཀྱི་དབྱིངས་ལས་མ་གཡོས་པའི་ངང་ལ་བཞག་པས། རིག་པ་ཟིན་ནས་
བདེ་ལྷན་གྱིས་འགྲོ། ཉམས་མྱོང་ཐུན་མོང་མ་ཡིན་པ་སྐྱེའོ། །དེ་ནི་སྡུག་བསྔལ་བདེ་ཆད་
པའོ། །དེ་ལྟར་བདུད་ཐམས་ཅད་ཆོས་ཉིད་དུ་བཅད་ཅིང་བསྒོམས་པས། དྲོད་རྣམ་པ་
གསུམ་འབྱུང་སྟེ། སྦྱོར་བ་ཕྱིའི་དྲོད་ལུས་ཡོད་དུ་མི་ཚོར་བ་དང་ན་ཚ་དང་བྲལ་བ་འབྱུང་།
མཚན་མ་ནང་གི་དྲོད་དབུགས་ཕྱི་ནང་དུ་རྒྱུ་བ་མི་ཚོར་བ་དང་རྣམ་རྟོག་མི་སྐྱེ་བར་འབྱུང་།
གསང་བ་བྱང་ཆུབ་སེམས་ཀྱི་དྲོད་སེམས་ཉིད་དེ་བཞིན་ཉིད་ཀྱི་ངང་དུ་ལྷན་ནེ་སོང་ནས་
བདེ་བ་ཆེན་པོ་རྒྱུན་ཆད་མེད་པར་སྐྱེའོ། །དེ་ནས་གསལ་སྟོང་གི་དོན་ཕྱིན་ཅི་མ་ལོག་པ་
A5



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
རྒྱུད་ལ་སྐྱེས་ནས། རྣམ་པ་ཐམས་ཅད་ཉིད་ཀྱི་འབྲས་བུ་ཐོབ་པ་ལ་ཚེགས་མེད་པའོ། །དེ་
ལྟར་ཉམས་སུ་བླངས་པས་བར་དོ་ངང་གིས་འབྱོངས་ཏེ། དེ་ཡང་རང་བཞིན་གནས་པའི་
བར་དོ་ད་ལྟ་ཡིན་པས། དུས་འདི་ཉིད་དུ་གོམས་པར་བྱས་ནས། བདུད་ཀྱི་བར་ཆད་ཐམས་
ཅད་ཉམས་ལེན་གྱི་སྐུལ་མའམ། ཆོས་ཉིད་ཀྱི་གྲོགས་སུ་ཤེས་ཏེ་རྒྱུན་ཆད་མེད་པར་ཉམས་
སུ་བླངས་པས། སེམས་ལ་རྟོག་པ་བཟང་ངན་གང་ཡང་མེད་པར་ཆོས་ཉིད་ཀྱི་ངང་ལས་མི་
གཡོ་བར་འདུག་ཙམ་ན་ད་ལྟའི་བར་དོ་འབྱོངས་པ་ཡིན་ནོ། །དོན་དེ་ལྟར་ཉམས་སུ་བླངས་
ཙ་ན། དེས་རྨི་ལམ་གྱི་དུས་ན་རྨི་ལམ་ཆོས་ཉིད་དུ་ཤེས་ནས། གཉིད་སད་པ་མ་ཚོར་བ་ཆོས་
ཉིད་སྤྲོས་བྲལ་གྱི་ངང་ལ་གསལ་སིང་ངེ་བ་འདུག་ན་རྨི་ལམ་གྱི་བར་དོ་འབྱོངས་པ་ཡིན་ནོ། །
དེ་ལྟར་གོམས་པས་འཕྲོ་མཐུད་ནས་ཉམས་སུ་བླངས་པས། འཆི་ཁའི་དུས་སུ་ནད་
དམ་པོས་ཟིན་ནས་ལང་འདུག་མི་ཤེས། སྣང་བ་ནི་མ་ནུབ། འཆི་བར་ནི་ཤེས་ཙམ་ན་ཆད་
དགོས་པ་ཡིན་པས། ཉམས་ཀྱི་སྟེང་ནས་ལྕོགས་ན་དངོས་སུ་བྱ། མ་ལྕོགས་ན་ཡིད་ཀྱིས་
སྐྱབས་འགྲོ་སེམས་བསྐྱེད་བྱ། གསོལ་བ་བཏབ་ལ་ལུས་མཆོད་པར་འབུལ། སེམས་ཆོས་
ཀྱི་ངང་ནས་ཆགས་མེད་ཞན་མེད་དུ་ཉམ་ང་བག་ཚ་དང་། ཐེ་ཚོམ་ཡིད་གཉིས་མེད་པར་
སྒོམ་པ་ཉམས་མྱོང་ཆོས་ཉིད་རང་ལུགས་ཀྱི་ངང་ལ་བློ་མ་ཡེངས་པར་བཞག །གང་ལ་ཡང་
སྙེམ་དང་ཆགས་ཞེན་མེད་པར་ཆོས་ཉིད་མི་འགྱུར་བའི་ངང་ལ་བློ་ལྷན་ནེ་གནས་པ་ལ་
དབུགས་ཆད་ན་འཆི་ཁའི་བར་དོ་འབྱོངས་པ་ཡིན་ནོ། །དེ་ནས་དབུགས་ཆད་མ་ཐག་ཏུ་
རང་བཞིན་གྱི་གནས་ལུགས་ཀྱི་དོན་སྐྱེ་བ་མེད་པའི་ངོ་བོ། སེམས་ཅན་ཐམས་ཅད་ལ་
འཆར་བ་དེ་ངོས་ཟིན་ནས་ཆོས་ཉིད་ཀྱི་ངང་ལ་གནས། དེ་ལ་བརྟན་པ་ཐོབ་ཙམ་ན། རང་
བཞིན་སྐྱེ་འགག་མེད་པའི་དབྱིངས་ནམ་མཁའ་ལྟ་བུའི་ངང་ལ་སེམས་རང་ས་ཟིན་པར་
བྱའོ། །དེའི་ངང་ནས་གཟུགས་སྐུ་གཉིས་ཀྱིས་གང་ལ་གང་འདུལ་དུ་དོན་མཛད་པའོ། །
དེས་ན་སྲིད་པའི་བར་དོ་འབྱོངས་པ་ཡིན་ཏེ། མངལ་གྱི་གྲོང་ཁྱེར་རྒྱུན་ཆད། འཁོར་བ་ཆོས་



ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་བདུད་ཀྱི་གཅོད་ཡུལ་ལས་ཉིང་ཚོམས།
ཉིད་དུ་ལ་ཟློས་པའོ། །དེ་ལ་མིང་བཏགས་ན། ངལ་སོས། ཆད་པ་བཏང་། དབུགས་ཕྱིན།
བྱ་བ་བྱས། བྱེད་པ་བྱས། ཟག་པ་ཟད། ཁུར་བོར། རང་གཞན་གྱི་དོན་རྗེས་སུ་ཐོབ། ཨར་
ཧན་ཞེས་བྱའོ། །དེ་རྣམས་སྒོམ་པ་གནས་ལུགས་ལ་བཞག་པའི་གདམས་པའོ། །
ལྔ་པ་ལྟ་བ་བདུད་ཀྱི་སྤྱོད་ཡུལ་དུ་མ་ཤོར་བའི་གདམས་པ་ལ་གཉིས་ཏེ། བདུད་ངོས་
བཟུང་བ་དང་། བདུད་ཆོས་ཉིད་དུ་བཅད་ནས་ལམ་དུ་འཁྱེར་བའོ། །དང་པོ་ལ་གཉིས་ཏེ།
རྩ་བའི་བདུད་དང་། ཡན་ལག་གི་བདུད་དོ། །རྩ་བའི་བདུད་ལ་བཞི། ཕུང་པོ་དང་། ལྷའི་
བུ་དང་། ཉོན་མོངས་པ་དང་། འཆི་བདག་གི་བདུད་དོ། །ཡན་ལག་གི་བདུད་ལ་བཅོ་
བརྒྱད་ཡོད་དེ། བྱང་ཆུབ་སྒྲུབ་པ་ལ་མངོན་ཞེན་གྱི་བདུད། བར་ཆད་བཏང་བ་ལ་ཆོ་འཕྲུལ་
གྱི་བདུད། ཐོགས་ཅན་དངོས་ཀྱི་བདུད། ཐོགས་མེད་ཡིད་ཀྱི་བདུད། ཡོན་ཏན་གཡེང་བའི་
བདུད། ཉམས་མྱོང་རློམ་སེམས་ཀྱི་བདུད། རིག་པ་ཁུ་འཕྲིག་གི་བདུད། རྣམ་རྟོག་ཕྲ་བའི་
བདུད། ང་རྒྱལ་རློམ་སེམས་ཀྱི་བདུད། ཕྲག་དོག་གཞན་སྨོད་ཀྱི་བདུད། ཤེས་པ་བྱིང་རྒོད་
ཀྱི་བདུད། བཏང་སྙོམས་ལེ་ལོའི་བདུད། ཞེ་སྡང་ཁོང་ཁྲོའི་བདུད། འདོད་ཆགས་ལོག་
འཚོའི་བདུད། ཤེས་པ་ལམ་འཁྱེར་གྱི་བདུད། ཡི་མུག་གཉའ་གཅོག་གི་བདུད། ཁོལ་ཚེ་ཨ་
འཐས་ཀྱི་བདུད། ཁ་གཏོགས་འབྱུང་པོའི་བདུད་དོ། །
གཉིས་པ་བདུད་དེ་དག་ཆོས་ཉིད་ཀྱི་ལམ་དུ་འཁྱེར་བ་ནི། དབང་པོ་རབ་ཀྱི་བདུད་
གང་བྱུང་ཡང་ཉམ་ང་བག་ཚ་མེད་པར་རྟོག་མེད་མཉམ་པའི་ངང་ལ་བཞག་གོ། །འབྲིང་
གིས་ཚོར་བ་པོ་བཙལ་ཏེ། བདུད་རང་གི་སེམས་སུ་ཤེས། སེམས་རང་བཞིན་སྐྱེ་བ་མེད་པ་
དེ་ཉིད་ཀྱི་ངང་དུ་བཞག་གོ། །དབང་པོ་ཐ་མས། ལུས་གནོད་པའི་བགེགས་ལ་ལིང་གིས་
བྱིན་ལ། སེམས་དྲན་མེད་ཀྱི་ངང་ལ་ཡིད་ལ་བྱར་མེད་པར་བཞག་གོ། །དེ་ཡང་ལུས་ལ་
ལུས་སུ་མི་བཟུང་། ནད་ལ་ནད་དུ་མི་བཟུང་། འདྲེ་ལ་འདྲེར་མི་བཟུང་། བར་གཅོད་ཐམས་
ཅད་ཆོས་ཉིད་ཀྱི་ངང་དུ་ཕྱལ་གྱིས་བཏང་། ཅོག་གིས་ཞོག །ཤིག་གིས་བཤིགས། འབོལ་



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
གྱིས་ཞོག །ལྷོད་ཀྱིས་གློད། ལྷུག་གིས་ཀླུག །སྟོང་སང་ངེ་། བདེ་འབོལ་ལེ། གསལ་སིང་ངེ་།
ཅི་ཡང་ཡིད་ལ་བྱར་མེད་པའི་ངང་ལ་བཞག་གོ། །དེ་ཡང་སྡུད་པ་ལས། ཤེས་རབ་ལྡན་
པས་མཉམ་ཉིད་གནས་པར་ཤེས་པར་བྱ། ཞེས་སོ། །དེས་ན་སེམས་ཉིད་མཉམ་པ་ཉིད་ཀྱི་
དོན་ལ་མ་ཡེངས་པར་གནས་པར་བྱའོ། །་་
དེ་ལྟར་གནས་ལུགས་ཀྱི་དོན་ལ་མ་ཡེངས་པར་བྱས་པས་བྱིན་རླབས་ཀྱི་རྩལ་དང་
ནུས་པ་འབྱུང་སྟེ། ནད་པ་ལྟ་བུ་ལ་བྱིན་རླབས་བྱེད་ན། འདྲེ་དང་ནད་པ་མི་དམིགས་པར་
བསྒོམས་ལ། གང་ན་སར་ཕྱག་བྱ། ཕུ་བཏབ། མཆིལ་མ་གདབ། ནད་ཐམས་ཅད་སྟོང་
པར་བསམ་ལ། གང་ལ་ཡང་མ་གྲུབ་ཅིང་དངོས་པོ་མེད་པའི་ངང་ལ་སེམས་བཞག་ལ།
སྐྱབས་འགྲོ་བྱ། གསོལ་བ་གདབ། གནས་ལུགས་ཀྱི་ངང་ཚུལ་དུ་ཤེས་པར་བྱའོ། །དེ་ལྟར་
བདུད་ཆོས་ཉིད་ཀྱི་ངང་དུ་བཅད་ནས་ལམ་དུ་ཁྱེར་བ་ལ། ལྟ་བ་བདུད་ཀྱི་སྤྱོད་ཡུལ་དུ་མ་
ཤོར་བར་དོན་ཆོས་ཉིད་ཀྱི་སྤྱོད་ཡུལ་དུ་གྱུར་པ་ཡིན་ནོ། །
ཤེས་རབ་ཀྱི་ཕ་རོལ་ཏུ་ཕྱིན་པ་བདུད་ཀྱི་གཅོད་ཡུལ་ལས། ཉིང་ཚོམ་ཆོས་ཀྱི་རྩ་བ་ཞེས་བྱ་བ། བཀའཤེས་རབ་ཀྱི་
ཕ་རོལ་ཏུ་ཕྱིན་པས་དགོངས་པ་གྲོལ་བ་སྤྲུལ་པའི་སྐུ་ཇོ་མོ་ལབ་ཀྱི་སྒྲོལ་མས་གསུངས་པ་རྫོགས་སོ། །



༄༅། །གུད་དུ་སྦས་པའི་གཟེར་བུ་བཅོ་ལྔ་པ་
བཞུགས་སོ། །
ན་མོ་གུ་རུ། ཚེ་ཐོག་མ་མེད་པ་ནས་དུས་ད་ལྟ་ཡན་ཆད་དུ། ཁམས་གསུམ་དུ་འཁོར་
ཞིང་རྒྱུད་དྲུག་ཏུ་འཁྱམས་པའི་རྐྱེན་ཅི་ལས་བྱུང་ན། མ་རིག་པའི་རྟོག་པས་བསྒྲིབས་པས།
རང་ངོ་རང་གིས་མ་ཤེས། བླ་མའི་གདམས་ངག་གིས་མ་ཟིན། དད་པའི་སྟོབས་ཆུང་།
བརྩོན་འགྲུས་ཀྱི་ལྕག་ཞན། ཤེས་རབ་ཀྱི་རལ་གྲིས་མ་ཆོད། དུག་ལྔའི་རྦ་རླབས་ཀྱིས་
གཡེངས། མ་རིག་པའི་མུན་པས་འཐིབས་ནས། འཁོར་བའི་ར་བར་ཆུད། བདེ་བའི་དོན་
ལ་སྐད་ཅིག་ཀྱང་མི་གནས་ཏེ། ད་ནི་དད་པ་ལ་གསོས་གདབ། བརྩོན་འགྲུས་ལ་ལྕག་
གཞུག །ཤེས་རབ་ལ་ངར་བཏགས། བྱང་ཆུབ་ཀྱི་མཆོག་ཏུ་སེམས་བསྐྱེད་ལ་གདམས་ངག་
ལ་ནན་ཏན་བྱ་དགོས། གདམས་ངག་ལ་ནན་ཏན་མ་བྱས་ན་འཁོར་བ་ལས་འགྲོ་ས་མེད་པ་
ཡིན། དེས་ན་བསམ་བརླག་ཏུ་བསྡད་པས་མི་འོང་བས། སེམས་ལ་བལྟ་དགོས། སེམས་
ལ་མ་བལྟས་ན་མི་ཚེ་གསོན་བསྐྱལ་ལམ་སྟོང་ལོག་བྱས་ཉེན་ཡོད་པས། དེ་ལྟར་བྱས་པས་
མི་འོང་བས་དོན་ཆེན་དུ་བྱ་དགོས་པ་ཡིན། དོན་ཅན་དུ་བྱེད་པ་ལ་བྱང་ཆུབ་ཀྱི་སེམས་
བསྒོམ་དགོས་པས། དེ་ལ་བླ་མའི་གདམས་ངག་གིས་རང་གི་སེམས་འདི་ངོས་འཛིན་
དགོས་པ་ཡིན། ངོས་འཛིན་པ་ལ། བྱང་ཆུབ་ཀྱི་སེམས་ཀྱི་འདུག་ལུགས་ནི། རྒྱུ་ལས་མ་
བྱུང་། རྐྱེན་གྱིས་མ་བསྐྱེད། ངོ་བོ་འདུས་མ་བྱས་ནམ་མཁའ་ལྟ་བུ་ཞིག་འདུག་པའོ། །
དེ་ལྟར་ངོས་ཟིན་པའི་དོན་ལ་བཞག་ཐབས་ནི། མ་བཅོས་པ། མ་བསླད་པ། མ་
བསྒྱུར་བ། རང་ལུགས། རང་སོ། གཉུག་མར་བཞག་པའོ། །དང་པོར་མ་བཅོས་པར་
A9



་
ནག་ལ་ཡན་ན། །
གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ། །
བཞག་པ་ནི། ལུས་སེམས་ཁོང་གློད་ལ་ཤེས་པ་མ་བཅོས་པར་ཡིད་སྤྲོ་བསྡུ་མེད་པར་རིག་
པ་ཁྱབ་གདལ་དུ་ཤིགས་སེ། དྭངས་སང་ངེ་འཇོག་པ་ཡིན་ནོ། །རྣམ་པར་རྟོག་པ་གང་ལ་
ཡང་སེམས་མ་འཕྲོས་པར་སལ་ལེ། སིང་ངེ། འབོལ་ལེ། ལྷོད་དེ། ལྷན་ནེ། ལྷམ་མེ། ལྷང་
ངེ་འཇོག་པ་ཡིན་ནོ། །
གཉིས་པ་མ་བསླད་པར་འཇོག་པ་ནི། རང་གི་རིག་པ་ཅི་ཡང་མི་སེམས་པར་འཇོག་
པ་ཡིན་ཏེ། དགའ་མི་དགའ་དང་། སྐྱིད་སྡུག་དང་། ཚ་གྲང་ལ་སོགས་པ་གང་ཡང་ཡིད་ལ་
མི་བྱེད་པར་འཇོག་པ་ཡིན་ནོ། །གང་གིས་ཀྱང་སེམས་མ་བསླད་པར་ཤིགས་ཀྱིས་འཇོག་པ་
ཡིན་ནོ། །དེ་སྐད་དུའང་ཡུམ་ལས། གཟུགས་ཡིད་ལ་མི་བྱེད་པ་ནས་རྣམ་པ་ཐམས་ཅད་
མཁྱེན་པ་ཉིད་ཀྱི་བར་དུ་ཡིད་ལ་མི་བྱེད་དོ་ཞེས་པས། གང་ཡང་ཡིད་ལ་མ་བྱས་ན་བདུད་
བཞིའི་སྐྱོན་ལས་ཐར་ཏེ་འཁོར་བར་མི་ལྟུང་ངོ་། །དེ་ཉིད་ལས། གང་ཡང་ཡིད་ལ་མ་བྱས་
ན་ཁམས་གསུམ་དུ་འགྲོ་བར་མི་འགྱུར་རོ་ཞེས་སོ། །དེས་ན་ཡིད་ལ་གང་ཡང་མ་བྱས་ན་ཕ་
རོལ་ཏུ་ཕྱིན་པའི་དོན་ལ་གནས་པ་ཡིན་ཏེ་དོན་དེར་ཡིད་ཆེས་པས་སོ། །དེ་ཡང་འཕགས་པ་
ཆོས་འཕགས་ཀྱིས་བྱང་ཆུབ་སེམས་དཔའ་རྟག་ཏུ་ངུ་ལ་ཕ་རོལ་ཏུ་ཕྱིན་པའི་དོན་བཤད་
པ་ནི། ཆོས་ཐམས་ཅད་མཉམ་པ་ཉིད་པས་ཤེས་རབ་ཀྱི་ཕ་རོལ་ཏུ་ཕྱིན་པ་མཉམ་པ་ཉིད་དོ་
ཞེས་པས་ཆོས་ཐམས་ཅད་མཉམ་ཉིད་རིག་པའི་དབྱིངས་ལས་མ་གཡོས་ཤིང་མ་བསླད་
པར་བཞག་གོ། །་་
གསུམ་པ་མ་བསྒྱུར་བ་ནི། རང་གི་སེམས་གང་གིས་ཀྱང་མ་གཡོས་པར་འཇོགས་པ་
ཡིན། ཅིས་ཀྱང་མ་བསྒྱུར་བར་འཇོག་པ་ཡིན། ངོ་བོ་རྩ་བྲལ་དུ་གསལ་སིང་ངེ་འཇོག་པ་
ཡིན་ནོ། ། ་
བཞི་པ་རང་ལུགས་ནི། ཡུལ་གང་ལའང་སེམས་མ་ཤོར་བར་ངོ་བོ་སྟོང་ཞིང་བདག་
མེད་པར། རང་བཞིན་གསལ་བ། རྟེན་མེད་པ། མཚན་ཉིད་སྣང་ཞིང་ངོས་བཟུང་དང་བྲལ་



，
གུད་དུ་སྦས་པའི་གཟེར་བུ་བཅོ་ལྔ་པ།
བར་འཇོག་པ་ཡིན་ནོ། །
་ ལྔ་པ་རང་སོ་ནི། སེམས་ཉིད་རྒྱུ་རྐྱེན་གྱིས་མ་བསྐྱེད་པ་དེ། གང་ལའང་བཟང་ངན་
དུ་མི་འཛིན་པར་དེ་ཉིད་ཀྱི་ངང་དུ་རང་སོ་ལ་ལྷན་ནེ་འཇོག་པ་ཡིན་ནོ། །དྲུག་པ་གཉུག་མར་
བཞག་པ་ནི། དོན་མ་བཅོས་པའི་དཔེ་ཡིན་ཏེ། སྨྱོན་པའམ། བུ་ཆུང་ངམ། མི་རོ་ལྟ་བུར་
འཇོག་པ་ཡིན། བསྒྱུར་ཁ་མེད་པར་འཇོག་པ་ཡིན་ནོ། །ལར་ལུས་སེམས་ཁོང་གློད་ནས་
ཤེས་པ་སོས་དལ་དུ་འཇོག་པ་ཡིན་ནོ། ། །
དེ་ལྟར་བཞག་པས་བདེ་འབོལ་ལེ། ཤིག་གེ །ཉམས་དགའ་ཡལ་ལེ། བག་དྲོ་འུར་རེ།
ཤེས་པ་སིང་བག་དང་བཅས་པའོ། །གང་དུའང་གཡོས་པ་མེད་པ་ལ། རྣམ་པ་གང་ལའང་
མི་འགོག་པ། ཆེད་དུ་འཛིན་པ་ཀུན་ལས་གྲོལ་བ་ཞིག་ཡིན་ནོ། །དེ་ལྟར་བཞག་པ་ལ་གོལ་
ས་མེད་དམ་སྙམ་ན། ཅི་ཡང་ཡིད་ལ་མ་བྱས་ན། གོལ་སར་ལྟུང་བ་ཅི་ཡིས་ལྟུང་། བསམ་
མེད་ཀྱི་བསྒོམ་པ་མ་ནོར་ན། ཆོས་སྐུ་བྱང་ཆུབ་ཐེ་ཚོམ་མེད། ཅེས་གསུངས་པས། སྟོང་པར་
ཡིད་ལ་མ་བྱས་པས། །ཆད་པའི་མཐའ་བསལ་ངེས་པར་གྲོལ། །རྟག་པར་ཡིད་ལ་མ་བྱས་
པས། །རྟག་པའི་མཐའ་བསལ་ངེས་པར་གྲོལ། །བསྒོམ་བྱ་སྒོམ་བྱེད་དུ་མ་ཞེན་པས། །
གཉིས་མེད་རང་སར་གྲོལ་བར་ངེས། །མུ་བཞིའི་མཐའ་ལས་གྲོལ་བ་ཡིན། །སེམས་ངོས་
བཟུང་ནས་བཞག་ཐབས་ཀྱི་གཟེར་བུ་སྟེ་དང་པོའོ། ། ་་ ་་ ་ ་
ཆོས་ཐམས་ཅད་ཀྱི་རྨང་རྡོ་ཡིན་པས་སྔོན་འགྲོ་སྐྱབས་འགྲོ་སེམས་བསྐྱེད་བྱ། ་དེ་་
ནས་ཆོས་རྣམས་ཟད་སར་བསྐྱལ་བའི་ཕྱིར། ཡིད་ཀྱིས་མཆོད་པ་རྒྱ་ཆེན་བྱ། དེ་ནས་ཀོག་
གིས་ལངས་ལ། རྐང་པ་གཉིས་གཤིབ། ལག་པ་ཐལ་མོ་སྦྱར་ལ་གསོལ་བ་དྲག་ཏུ་གདབ།
དེ་ནས་ཤེས་པ་གྲིམ་གྱིས་བསྒྲིམ་ལ། དེའི་བར་དུ་གཞིག་འགྲེལ་བཏང་སྟེ། རང་གི་ལུས་
འདི་མི་རྟག་པའི་མཚན་ཉིད། རུས་པའི་དུམ་བུ་སྡེབ་པ། ཆུ་རྒྱུས་ཀྱི་དྲྭ་བས་འབྲེལ་བ། ཕྱི་
ལྤགས་པའི་བླུད་བུ། ནང་ཤ་ཁྲག་གི་རྐྱལ་པ། དེ་ལྟ་བུའི་ལུས་ལ་སེམས་ཆགས་སུ་མེད་



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
པས། ཡང་ཚངས་པའི་བུ་ག་ནས་ཡར་དྲངས་ལ། རིག་པ་ནམ་མཁའི་ངང་ལ་གཅལ་གྱིས་
བཏང་པས། སེམས་དང་ནམ་མཁའ་ཁྲུག་གིས་འདྲེས་ནས། ཕྱལ་པ། ཡན་པ། ལྷུག་པ་
གསུམ་ལ་ཤེས་པ་ཁྲིལ་ལེ་ཆགས། ཤེས་པ་བདེ་འབོལ་ལེ། རིག་པ་འཛིན་མེད་དུ་ཤིག་གེ །
བག་དྲོ་འུར་རེ་བ། ནམ་མཁའ་དང་ཤེས་པ་གཉིས་སུ་མེད་པར་འདྲེས་པའི་དོན་དེ་ཉིད་ཀྱི་
ངང་ལ་ཤེས་པ་གཉིས་མེད་དུ་ལྷན་ནེ་འཇོག་པ་ཡིན་ནོ། །
རིག་པ་ནམ་མཁའི་ངང་དུ་རྫོགས་སུ་འཛུད་པའི་གཟེར་བུ་སྟེ་གཉིས་པའོ། །ལུང་
ལས། ཤེས་རབ་ཀྱི་ཕ་རོལ་ཏུ་ཕྱིན་པ་ནི་ཚད་མ་མཆིས་པའོ་ཞེས་པས། ལྟ་བ་ལ་ཚད་མ་
མཆིས་པས་སྐྱེལ་སོ་དང་། ཕྱོགས་ཞེན་དང་། དེ་ཉིད་རྟོག་པའི་ཡུལ་ལས་འདས་པའོ། །དེ་
ལྟར་འགྲོ་འཆག་ཉལ་འདུག །འདོན་ཟློས། ཆོས་སྤྱོད་ཐམས་ཅད་དེ་ཉིད་ཀྱི་ངང་ལས་རྨི་
ལམ་སྒྱུ་མ་ལྟ་བུའི་ཚུལ་དུ་བྱེད་པ་ཡིན་ནོ། །མིང་དུ་བཏགས་ནས་ནམ་མཁའ་ལྟ་བུའི་ལྟ་བ་
ཞེས་བྱའོ། །ལུང་ལས། ཆོས་ཐམས་ཅད་མཉམ་པ་ཉིད་པས་ཤེས་རབ་ཀྱི་ཕ་རོལ་ཏུ་ཕྱིན་པ་
མཉམ་པ་ཉིད་དོ་ཞེས་པས། ཆོས་ཐམས་ཅད་མཉམ་པ་ཉིད་ཀྱི་ངང་ལ་ཤེས་པ་མ་ཡེངས་
པར་འཇོག་པ་ཡིན། མིང་དུ་བཏགས་ན་མཚན་མ་རང་གྲོལ་གྱི་བསྒོམ་པ་ཞེས་བྱའོ། །ལུང་
ལས། ཤེས་རབ་ཀྱི་ཕ་རོལ་ཏུ་ཕྱིན་པ་ནི་གང་དུའང་མི་རྟོགས་པའོ་ཞེས་པས། དོན་ལ་འདི་
ལྟར་རྟོག་དང་མི་རྟོག་དང་། འདི་ལྟར་སྤྱོད་མེད་པས་བློ་དམན་པས་སྔངས་སྐྲག་སྐྱེ་ཞིང་ཡ་
ང་བ་རྣམས་ལ་ཆོལ་མོ་ཉོག་ཏུ་སྤྱོད་པའོ། །མིང་དུ་བཏགས་ན་འབལ་བརྩོག་འབོལ་རྩོག་
གི་སྤྱོད་པ་ཞེས་བྱའོ། །དེ་ཉིད་ལས། ཆོས་ཐམས་ཅད་མུ་མེད་པ་ཉིད་པས་ཤེས་རབ་ཀྱི་ཕ་
རོལ་ཏུ་ཕྱིན་པ་མུ་མེད་པ་ཉིད་དོ་ཞེས་པས། འབྲས་བུ་འདི་ཀ་ཡིན་བྱས་ནས་མཐའ་གང་
དུའང་དམིགས་སུ་མེད་པས་ཡེ་སྟོང་ཡེ་དག་གནས་པའོ། ། །
མིང་དུ་བཏགས་ན་འགྱུར་མེད་བདེ་ཆེན་གྱི་དགོངས་པ་ཞེས་བྱའོ། །གཏན་ཚིག་ལུང་
གི་གཟེར་བུ་སྟེ་གསུམ་པའོ། །
52



གུད་དུ་སྦས་པའི་གཟེར་བུ་བཅོ་ལྔ་པ།
ད་རི་ལ་བསྒོམ་དུ་འགྲོ་བ་ལ་ག་ཏ་མི་ཏོར་བསྒོམ་དུ་ཕྱིན་པས་མི་འོང་བས། བླ་མའི་
གདམས་ངག་ཁོང་དུ་ཆུད་པར་བྱེད་དགོས། དེ་ལྟར་བྱས་ནས་རིའམ། གྲོག་ཕུག་གམ། ལྷ་
ཁང་ངམ། ཁྱིམ་སྟོང་ངམ། གཉན་སའམ། མཆད་གསེབ་ལ་སོགས་པར་ཉལ་ཀྱང་རུང་སྟེ།
ལུས་པོ་ཡན་པར་ཁྲེས་ཀྱིས་བོར་ནས། ལྷ་འདྲེ་ལ་བཟང་ངན་དུ་མ་འཛིན། ནད་ལ་ནད་དུ་
མ་འཛིན། ཤེས་པ་ལ་སྙེམས་མ་ཞུགས་པ། འཕྲིག་མ་ཁྱེར་བ། ཉམ་མི་ང་། བག་མི་ཚ་བ།
ལུས་ལ་སེམས་ཀྱིས་མ་བཟུང་བར་སེམས་རང་ལུགས་སུ་འབོལ་གྱིས་བཞག་པས། དེའི་
བྱིན་རླབས་ཀྱིས་འཇིག་རྟེན་གྱི་ལྷ་འདྲེ་ཐམས་ཅད་མ་བཟོད་ནས་ལྟས་དང་ཆོ་འཕྲུལ་སྣ་
ཚོགས་སྟོན་དུ་འོང་བ་ཡིན། དེ་ཙ་ན་གདམས་ངག་དྲན་པར་བྱས་ནས། ཉམ་ང་བ་དང་།
བག་ཚ་བ་དང༌། སྙེམས་དང་རྟོག་པ་ལ་སོགས་པ་གང་ལའང་འཛིན་པ་མེད་པར་ཤེས་པ་
རང་གསལ་རྟོག་མེད་དུ་ལྷན་གྱིས་བཞག །ལྷ་འདྲེ་འཇིགས་པའི་གཟུགས་ཅན་རྣམས་
ཀྱིས་རང་གི་སྙིང་དམར་པོ་རྩ་བཏོན་སོང་ཡང་ཤེས་པ་འབོལ་ལེ་ཤིག་གེ་གློད་ནས་འཇོག་
པ་ཡིན་ནོ། །ཁྱོད་ཀྱི་ཆོས་འདི་མིན། འདི་བཞིན་གྱིས་ཟེར་ནས་ལུང་སྟོན་དུ་འོངས་ཏེ། དེ་
ལ་བློའི་འཕྲིག་མ་ཁྱེར་བར་ལུས་ལིངས་ཀྱི་བོར་ནས་སེམས་ལ་གཡོས་པ་མེད་པར་གཡས་
མེད་དུ་ལྷོད་ཀྱིས་གློད་ནས་འཇོག་པ་ཡིན་ནོ། ། .
དེ་ལྟར་བཞག་པས་ཉམས་དགའ་བ། བག་དྲོ་བ། ཤེས་པ་དང་དལ་བ། ནམ་མཁའི་
དཀྱིལ་ལྟ་བུ། ཤེས་པ་བདེ་སྟོང་དུ་ཕྲིལ་ཕྲིལ་འགྲོ་བ་ཡིན་ནོ། །དེ་ཙམ་ན་རྣམ་རྟོག་ཡེ་ཤེས་
སུ་འཆར་བ་ཡིན་དུག་སྨན་དུ་འགྱུར་བ་ཡིན། བདུད་ཆོས་ཉིད་དུ་བཟློག་པ་ཡིན་ནོ། །མན་
ངག་འཕྲུལ་གྱི་གཟེར་བུ་སྟེ་བཞི་པའོ། །
ཡ་ང་བས་བསྒོམ་མི་ཟིན་པར་བྱེད་པ་ཡིན་པས། ཡ་ང་བའི་ལྟས་ནི། རྨི་ལམ་དུ་གད་
པ་ཆེན་པོའི་ཁ་ནས་རྦབ་ཏུ་ཤོར་ལ་ཁད་པ་དང་། ཆུ་ཆེན་པོས་ཁྱེར་ལ་ཁད་པ་དང་། ཟམ་པ་
ལྡེམས་པའི་ཁ་ནས་ལྷུང་ལ་ཁད་པ་དང་། མི་མང་པོས་བདས་པ་དང༌། ཆུར་བྱིང་བ་དང་།



།
གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
བཙོན་དུ་བཟུང་བ་དང་། གསོད་ཟེར་བ་དང་། སྔངས་པ་དང་། ལུས་ལ་གཡའ་སྒྲོག་པ་དང་།
དེ་ལ་སོགས་པའི་ཆོ་འཕྲུལ་སྣ་ཚོགས་སྟོན་དུ་འོང་བ་ཡིན། དེ་ལྟར་བྱུང་ཙ་ན་བསྒོམ་དང་
བྲལ་བར་བྱས་ནས། ཉམ་ང་བག་ཚའམ། ཡ་ང་བ་ལ་སོགས་པའི་གནོད་པ་མི་སྐྱོལ་བར་
འདུག་ན། རྨི་ལམ་གྱི་བར་དོ་འབྱོངས་པ་ཡིན་ཏེ་མཆོག་ཡིན་ནོ། །
ཡང་རྨི་ལམ་དུ་མ་ཟིན་པ་རྣམས་ཀྱིས་ཉལ་ཁར་གསོལ་བ་དྲག་ཏུ་གདབ། ལུས་སེང་
གེའི་ཉལ་སྟངས་བྱ། སེམས་མ་བཅོས་པར་གཉུག་མའི་ངང་དུ་ལྷོད་ཀྱིས་གློད་ལ་བཞག་གོ། །
དེ་ལྟར་བཞག་པས་རྨི་ལམ་ཟིན་པར་འགྱུར་རོ། །དེ་ནི་ནན་ཏན་དུ་ཡང་ནས་ཡང་དུ་བྱའོ། །
གོལ་ཏེ་རྨི་ལམ་མ་ཟིན་ན་གཉིད་སད་པའི་དུས་སུ་རྨི་ལམ་ལ་བཟང་ངན་དུ་མི་རྟོགས་པར་
ཤེས་པ་རང་ལུགས་སུ་ལྷན་གྱིས་བཞག །དེ་ལྟར་བཞག་པས་ཉམས་དགའ་ཡལ་ལེ། ཤེས་
པ་བདེ་སང་ངེ་བག་དྲོ་འུར་རེ་འོང་བ་ཡིན་ནོ། །ཡང་སྙིང་མི་དགའ་བའམ། འགྲོ་སྙིང་འདོད་
པའམ། ཚིག་པ་ཟ་བ་ལ་སོགས་པ་བྱུང་ན། ཤེས་པ་ཁ་ནང་དུ་ལྡོག་ལ། ད་ཅིའི་བར་ཡེངས་
ནས་འདུག་བསམ་ལ་ཤེས་པ་རང་ལུགས་སུ་འཇོག་པ་ཡིན་ནོ། །དེ་ལྟར་བཞག་པས་བློ་
བདེ་ལྷན་ཤེས་པ་བདེ་འབོལ་གྱི་འགྲོ་བ་ཡིན་ནོ། །སེམས་ཀྱི་དམིགས་པ་གང་དུའང་མི་
འཇུག་པར་དེ་ཉིད་ཀྱི་ངང་ལ་བསྒོམ་པ་ཡིན་ནོ། །དེའང་ལུང་ལས། ཤེས་རབ་ཀྱི་ཕ་རོལ་ཏུ་
ཕྱིན་པ་ནི་དམིགས་སུ་མེད་པའོ། །ཤེས་རབ་ཀྱི་ཕ་རོལ་ཏུ་ཕྱིན་པ་ནི་བསྒོམ་དུ་མེད་པའོ། །
ཞེས་སོ། །དེ་ལྟར་བསྒོམ་མེད་ཡེངས་མེད་དམིགས་སུ་མེད་པའི་ངང་ལ་གནས་པར་བྱའོ། །
ཡ་ང་བ་རྦད་གཅོད་ཀྱི་གཟེར་བུ་སྟེ་ལྔ་པའོ། ། ་་།
སྒོམ་པའི་སྐྱོན་ནི་བྱིང་རྒོད་གཉིས་སུ་ཤེས་པར་བྱའོ། །དང་པོ་བྱིང་བ་ལ་གཉིས་ཏེ།
འབྱུང་བའི་བྱིང་རྟགས་དང་། བར་ཆད་བགེགས་ཀྱི་བྱིང་རྟགས་སོ། །དང་པོ་འབྱུང་བ་
བཞིའི་བྱིང་རྟགས་ནི། སའི་བྱིང་རྟགས་ལུས་ལྕི་བར་བྱས་ནས་ཤེས་པ་མི་གསལ་བ་འབྱུང་།
ཆུའི་བྱིང་རྟགས་ལུས་གྲང་ཤུམ་བྱེད་ཅིང་ཤེས་པ་ལྟེངས་པ་འབྱུང་། མེའི་བྱིང་རྟགས་ལུས་པོ་་



གུད་དུ་སྦས་པའི་གཟེར་བུ་བཅོ་ལྔ་པ།
ཐམས་ཅད་ཚ་བྱིབ་བྱས་ནས་ཤེས་པ་མི་གསལ་བ་འབྱུང་། རླུང་གི་བྱིང་རྟགས་ཤེས་པ་ཧད་
དེ་བ་ལ་འགྲོ་སྙིང་འདོད་པ་འབྱུང་། དེ་ལྟར་འབྱུང་བ་ཡི་བྱིང་རྟགས་གང་ཡང་རུང་སྟེ། དེའི་
དུས་སུ་ཀྲོང་གིས་ལངས་ལ། ལུས་བསྲངས་རྐང་པ་གཉིས་བཤིབས་ནས། ལག་པ་གཉིས་
ཐལ་མོ་སྦྱར་ནས། ཕྱིའི་འབྱུང་བ་བཞི་ནང་གི་འབྱུང་བ་བཞི་ལ་བསྡུས་ལ། ཕྱི་ནང་གི་འབྱུང་
བ་ཁྲུག་གིས་བསྲེས་ནས་སེམས་ཉིད་ལ་བསྟིམ། སེམས་ཉིད་ནམ་མཁའི་ངང་དུ་ཕུལ་གྱིས་
བཏང་ལ། ནམ་མཁའི་ངང་དུ་ཉམས་དགའ་ཡལ་ལེ་འཇོག་པ་ཡིན་ནོ། །འགྲོ་ཡང་དེ་ཉིད་
ཀྱི་ངང་ལ་འགྲོ། སྡོད་ཀྱང་དེ་ཉིད་ཀྱི་ངང་ལ་སྡོད། ལང་ཡང་དེ་ཉིད་ཀྱིས་ངང་ལས་ལངས།
དེ་ལྟར་ཉལ་ཡང་། ཟ་ཡང་། སྨྲ་བརྗོད་ལ་སོགས་གང་བྱེད་ཀྱང་ནམ་མཁའི་ངང་ལ་འཇོག་
པ་ཡིན་ནོ། །དེ་ལྟར་བཞག་པས་འབྱུང་བའི་ནད་སངས་ཀྱིས་འགྲོ་བ་ཡིན་ནོ། །འབྱུང་བ་
བཞི་ཀ་དེ་ལྟར་བྱའོ། །དེའི་རྗེས་ལ་ཤེས་པ་ལྷོད་ཀྱིས་ཕབ་ལ་བཞག །ལུས་སེམས་བདེ་
འབོལ་གྱིས་རང་ལུགས་སུ་འཇོག་པ་ཡིན་ནོ། །
གཉིས་པ་བར་ཆད་བགེགས་ཀྱི་བྱིང་རྟགས་ནི། གཉིད་དུ་བྱིང་ན་གཉིད་དུ་སྡོད་པ་
མི་འོང་བ་ཡིན་ཏེ། དེ་ལ་ཡི་དྭགས་ངོས་འཛིན་པ་ཙམ་གྱི་ཆོག་པ་ཡིན་ནོ། །དེ་རྣམས་བྱིང་
བ་དང་བྱིང་བ་སེལ་བའི་ཤེས་བཞིན་གྱི་བྱ་ར་བའོ། །
གཉིས་པ་རྒོད་པ་ནི། སེམས་མི་ཟིན་པར་ཤེས་པ་སྣ་ཚོགས་ལ་འཕྲོ་བ་ཡིན་ཏེ། དེ་
ལ་ཏུར་གྱིས་དྲན་པ་དང་ཕྱལ་གྱི་བཞག་པ་གཉིས་ཡིན་པས། ཡིད་ལ་ཇི་ལྟར་དྲན་པ་ཐམས་
ཅད་དོན་ལ་རང་བཞིན་མེད་པར་ལྷན་ལྷན་འཇོག་པ་ཡིན་ནོ། །མཚོ་ལ་ཁ་བ་འབབ་པ་
བཞིན་དུ་རང་གྲོལ་དུ་འཇོག་པ་ཡིན་ནོ། །དེ་ལྟར་བྱས་པས་སེམས་ཟིན་ནས་འོང་བ་ཡིན།
གལ་ཏེ་དེས་མ་ཟིན་ན་རིག་པ་ཕྱོགས་བཞིར་སྤྲོས་ནས་གང་དགར་བཏང་བས་སླར་ལ་འགྲོ་
ས་མ་རྙེད་པར་རང་ཐོག་ཏུ་ལོག་ནས་ལྷན་གྱི་འོང་བ་ཡིན་ནོ། །དེ་ནི་རྒོད་པ་དང་རྒོད་པ་
ཤེས་བཞིན་གྱིས་བྱ་ར་བའོ། །བྱིང་རྒོད་གཉིས་སྐྱོན་གང་ཆེ་བྱས་པས། བྱིང་བ་གཏི་མུག་
55



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
ཤས་ཆེ་བ་ཡིན། རྒོད་པ་ཡེ་ཤེས་ཤས་ཆེ་བ་ཡིན་པས། བྱིང་བ་སྐྱོན་ཆེ་བ་ཡིན། དེས་ན་བྱིང་
རྒོད་ཀྱི་དབང་དུ་མི་བཏང་བར་ཉམས་སུ་བླང་བར་བྱའོ། །སྒོམ་སྐྱོན་དྲི་མ་སེལ་བའི་གཟེར་
བུ་སྟེ་དྲུག་པའོ། ། ་་ །
གྲང་བ་དང་ཚ་བ་ལ་སོགས་པའི་ནད་གང་བྱུང་ཡང་འདི་ལྟར་ཤེས་པར་བྱའོ། །ཕྱིའི་
འབྱུང་བ་བཞི་ནང་གི་འབྱུང་བ་བཞི་ལ་བསྡུ། དེའང་ཤ་ས་ལ་བསྟིམས། ཁྲག་ཆུ་ལ། དྲོད་
མེ་ལ། དབུགས་རླུང་ལ་བསྟིམས། དེ་ལྟར་ནང་གི་འབྱུང་བ་སེམས་ལ་བསྟིམས། སེམས་
ནམ་མཁའ་ལ་དྭངས་སངས་ཀྱིས་བཏང་ལ། ལུས་བསྲངས། ལྕེ་བར་སྣང་ལ། སྤྱན་ནམ་
མཁའ་ལ་གཟིགས། ཤེས་པ་ནམ་མཁའི་ངང་ལ་ལྷན་གྱིས་འཇོག་པ་ཡིན་ནོ། །དེའི་ངང་ལ་
བཞག་པས་གཉིད་དུ་ལྷན་གྱིས་སོང་ནས་ནད་སངས་ཀྱིས་འགྲོ་བ་ཡིན་ནོ། །གླང་ཐབས་སུ་
ན་ན་ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའམ། བླ་མ་ཡི་དམ་ཌཱ་ཀིའི་ཚོགས་
ཐམས་ཅད་མདུན་གྱི་ནམ་མཁར་གདན་དྲངས་ལ། རང་གི་ལུས་པོ་དུམ་བུ་དཔག་ཏུ་མེད་
པར་གཏུབས་ལ། ཤ་ཁྲག་ཐམས་ཅད་མཆོད་པའི་ཚོགས་སུ་སངས་ཀྱིས་དབུལ། གང་ལ་
ཡང་མ་ཆགས་པར་བདེ་བར་གཤེགས་པའི་ཚོགས་རྣམས་ལ་ཕུལ་ཟིན་ནས། བློ་ལ་ཉམ་ང་
བག་ཚ་མེད་པར་ཤེས་པ་རང་ལུགས་སུ་ལྷན་ནེ་སྙེམས་མེད་རྟོག་པ་དང་བྲལ་བར་ཡིད་བདེ་
འབོལ་ལེ། ཤིག་གེ་བཞག་པས་སེམས་ཟིན་ནས་དེ་ཉིད་ཀྱི་ངང་ལས་གཡོས་པ་མེད་པར་
འབོལ་ལེ་བཞག་རང་བག་རང་གིས་བསྲེས་ལ་བཞག་གོ། །དེ་ཡང་། སེམས་ཉིད་མ་བཅོས་
རང་ལུགས་ཉིད་དུ་ཞོག་ཅེས་པའི་དོན་ནོ། །དེ་ལྟར་བཞག་པས་ཡུན་ཙམ་ཞིག་ནས་ནད་
སངས་ཀྱིས་འགྲོ་བ་ཡིན་ནོ། །འཕྲལ་གྱི་ན་ཚ་ཟུག་ཟེར་འདོན་པའི་གཟེར་བུ་སྟེ་བདུན་པའོ། །
དངོས་པོའི་གནས་ལུགས་མ་གཡོས་པ་རང་ལུགས་ཆེན་པོའི་ངང་ལ་ཡིད་སྤྲོ་བསྡུའི་
རྟོག་པ་ཐམས་ཅད་དང་བྲལ་བར་བྱས་ལ། སེམས་ཀྱི་འདུ་ཤེས་བཤིག་ལ་ཞོག །དེའང་
སྡུད་པ་ལས། འདུ་ཤེས་རྣམ་པར་བཤིག་ནས་སྤོང་བ་ཕ་རོལ་འགྲོ། །གང་དག་འདུ་ཤེས་
56



གུད་དུ་སྦས་པའི་གཟེར་བུ་བཅོ་ལྔ་པ།
བྲལ་བ་དེ་ནི་རྗེས་ཐོབ་པ། །དེ་དག་ཕ་རོལ་ཕྱིན་ནས་སྟོན་པའི་བཀའ་ལ་གནས་ཞེས་སོ། །
དེ་ལྟ་བུའི་སེམས་རྟོག་པའི་འདུ་ཤེས་འཇིག་དགོས་པའོ། །དེའི་ངང་ལ་གནས་པས་དྲོད་
གསུམ་འབྱུང་སྟེ། འབྱུང་བ་ཕྱིའི་དྲོད། མཚན་མ་ནང་གི་དྲོད། གསང་བ་བྱང་ཆུབ་སེམས་ཀྱི་
དྲོད་དོ། །དང་པོ་སྦྱོར་བའང་འབྱུང་བ་ཕྱིའི་དྲོད་ནི། ལུས་ཡོད་དུ་མི་ཚོར་བ་དང་། ལུས་ཤིང་
བལ་གྱི་འདབ་མ་ལྟར་ཡང་བའོ། །མཚན་མ་ནང་གི་དྲོད་ནི། དབུགས་ཕྱི་ནང་དུ་འགྱུ་བ་མི་
ཚོར་བའོ། །གསང་བ་བྱང་ཆུབ་སེམས་ཀྱི་དྲོད་ནི། དམིགས་པ་ཐམས་ཅད་དང་བྲལ་བའོ། །
དེའང་སྡུད་པ་ལས། གང་ལ་ཤེས་རབ་ཕ་རོལ་ཕྱིན་མཆོག་མི་དམིགས་ཤིང་། བྱང་ཆུབ་
སེམས་དཔའ་མི་དམིགས་བྱང་ཆུབ་སེམས་མི་དམིགས་ཞེས་སོ། །དེ་ལྟར་སེམས་གང་
ལའང་མི་དམིགས་པར་བཞག་པས་སེམས་ཉིད་མ་གཡོས་པར་རང་ལུགས་ཆེན་པོའི་ངང་
དུ་ལྷན་གྱིས་སོང་། རྣམ་པར་རྟོག་པའི་ཡུལ་གང་ལའང་སེམས་མི་གནས་པར་སེམས་ཉིད་
རེ་དོགས་ཐམས་ཅད་ལས་གྲོལ་བར་གནས་པའོ། །དེ་ཉིད་ལས། གང་ཞིག་གཟུགས་ལ་མི་
གནས་ཚོར་ལ་མི་གནས་ཤིང་། །གང་ཞིག་འདུ་ཤེས་མི་གནས་སེམས་དཔར་མི་གནས་ལ། །
རྣམ་ཤེས་གང་མི་གནས་པ་ཆོས་ཉིད་གནས་པ་སྟེ། །འདི་ནི་ཤེས་རབ་ཕ་རོལ་ཕྱིན་མཆོག་
སྤྱོད་པ་ཡིན་ཞེས་སོ། །དོན་དེ་ལྟར་ཡིད་ཆེས་པར་བྱས་ལ་ཉམས་སུ་བླང་ངོ་། །
གཉིས་པ་བར་དོ་བཞི་ནི། རང་བཞིན་བར་དོ། རྨི་ལམ་བར་དོ། འཆི་ཁ་བར་དོ།
སྲིད་པའི་བར་དོའོ། དེའང་རང་བཞིན་གྱི་བར་དོ་ནི་འདི་རང་ཡིན་ཏེ། ད་ལྟ་སྒོམ་པའི་དུས་
སུ་སེམས་ཀྱི་དོན་ལ་བལྟ་བར་བྱས་པས། སེམས་ལས་སུ་རུང་ནས་སེམས་ཀྱི་བཟང་རྟོག་
ངན་རྟོག་གང་ཡང་མེད་པར་དོན་ཆོས་ཉིད་ཀྱི་ངང་དུ་རྣམ་པར་རྟོག་པའི་མཚན་མ་ཐམས་
ཅད་ངོ་བོ་རང་བཞིན་མེད་པའི་ངང་ལ་བཞག །དེའང་སྡུད་པ་ལས། ཆོས་རྣམས་རང་བཞིན་
མེད་པར་ཡོངས་སུ་ཤེས་གྱུར་པ། །འདི་ནི་ཤེས་རབ་ཕ་རོལ་ཕྱིན་མཆོག་སྤྱོད་པ་ཡིན་
ཞེས་སོ། །དེ་ཙ་ན་ད་ལྟའི་བར་དོ་འབྱོངས་པ་ཡིན་ནོ། །



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
གཉིས་པ་རྨི་ལམ་གྱི་བར་དོ་ནི། སེམས་འདི་ལྷན་ཅིག་སྐྱེས་པའི་རྩལ་ལ་གོམས་
པར་བྱས་པས། སེམས་ཉིད་དང་ཆོས་ཉིད་གཉིས་སུ་མེད་པར་འདྲེས་ཤིང་། དེ་ལ་བརྟན་པ་
ཐོབ་ནས་རྨི་ལམ་གྱི་དུས་ན་ཡང་། སེམས་གང་དུའང་མི་འཕྲོ་བར་ཤེས་པ་ལྷན་གྱིས་གནས་
པ་ཡོང་བ་ཡིན་ནོ། །དེ་ཙ་ན་རྨི་ལམ་གྱི་བར་དོ་འབྱོངས་པ་ཡིན་ནོ། །
གསུམ་པ་འཆི་ཁའི་བར་དོ་ནི། གནད་གཅོད་ཀྱི་དུས་སུ་ཕྱི་དབུགས་ནི་ཆད། མི་ངོ་
ནི་མ་ཤེས། སྣང་བ་མ་ནུབ་པའི་དུས་དེར་ཉམས་ལེན་དྲན་དགོས་པ་ཡིན། ཆོས་བྱས་པ་དེ་
ཙ་ན་དགོས་པ་ཡིན། དེའི་དུས་སུ་ཤེས་པ་རྐྱེན་ཁར་མ་ཤོར་བར་བྱས་ཏེ། ཆོས་ཉིད་མ་
གཡོས་པའི་ངང་ལ་ཤེས་པ་ལྷན་གྱིས་ཟིན་ནས། གནས་ལུགས་ཀྱི་ངང་ལ་ཉམ་ང་བག་ཚ་
མེད་པར་གནས་པའི་དོན་དེ་ལ། རློམ་སེམས་རྟོག་པའི་རྐྱེན་གྱིས་མ་བསླད་པར་ཆོས་ཉིད་
ཀྱི་ངང་ལ་གནས་པས། དབུགས་ཐུམ་གྱིས་ཆད་པའི་དུས་ནའང་དངོས་པོའི་གནས་ལུགས་
སྐྱེ་འགག་མེད་པ་ལ་ཆོས་ཉིད་རང་ས་ཟིན་ནས། ནམ་མཁའ་དག་པ་བཞིན་སེམས་གསལ་
ལ་འཛིན་མེད་དུ་གནས་པ་ཡིན་ནོ། །དེ་ཙ་ན་འཆི་ཁའི་བར་དོ་འབྱོངས་པ་ཡིན་ནོ། །རང་གི་
སེམས་དེ་ལྟར་ཤེས་པ་ཙམ་གྱིས་ཆོག་པ་ཡིན་ནོ། །དེ་ལྟར་འཆི་ཁའི་བར་དོ་འབྱོངས་ནས་
སྲིད་པའི་བར་དོ་མི་འབྱུང་བའོ། །འོན་ཀྱང་དབང་པོ་རབ་འབྲིང་མན་ཆོད་ལ་སྲིད་པའི་བར་
དོ་འབྱུང་སྟེ། ལུང་ལས། སྔོན་འབྱུང་སྲིད་པའི་ཤ་ཚུགས་ཅན། །དབང་པོ་ཀུན་ཚང་ཐོགས་
མེད་རྒྱུ། །དྲི་ནི་ཟ་ཞིང་ཐོགས་མེད་པས། །མ་ཤི་བ་ལྟརི་བག་ཆགས་སྣང་། །མངལ་དུ་
ཞུགས་ནས་སྐྱེ་བ་ལེན་ཞེས་པས། དེ་ལ་གོང་དུ་ཉམས་ལེན་འབྱོངས་པ་གལ་ཆེ་བས། ཆོས་
ཉིད་སྐྱེ་བ་མེད་པའི་དོན་དེ་འདྲིས་ཤིང་ངོ་ཤེས་པར་བྱེད་པ་ཡིན། ཤེས་པ་ཙམ་གྱི་གྲོལ་བ་
ཡིན་ནོ། །ལར་ན་འདིའི་བར་དོ་འབྱོངས་པ་གལ་ཆེ་བ་ཡིན་ནོ། །འདིའི་བར་དོ་འབྱོངས་ན་
རྨི་ལམ་གྱི་བར་དོ་ངོས་ཟིན། དེ་ཟིན་པས་འཆི་ཁའི་བར་དོ་ངོས་ཟིན། དེ་ཟིན་པས་སྲིད་
པའི་བར་དོ་ཡོང་མི་སྲིད་དོ། །དེ་ཙ་ན་བྱ་བ་བྱས་པ་ཡིན། ཟག་པ་ཟད་པ་ཡིན། ཁུར་བོར་
སྲིད་པར་ཤེས་པ་ཙམ་ཡིན་ནོ། །དེ་ནནམ་མ།



གུད་དུ་སྦས་པའི་གཟེར་བུ་བཅོ་ལྔ་པ།
བ་ཡིན། ཨར་ཧན་པ་ཡིན། དོན་གྲུབ་པ་ཡིན་ནོ། །དྲོད་གསུམ་བར་དོ་བཞིའི་གཟེར་བུ་སྟེ་
བརྒྱད་པའོ། ། ་
གཅོད་ཡུལ་ཉམས་སུ་ལེན་པ་ལ། དབང་པོ་རབ་འབྲིང་ཐ་མ་གསུམ། རབ་ཀྱི་དུག་
ལྔ་དང་གདོན་བགེགས་དང་ནད་ལ་སོགས་པ་ཐམས་ཅད་རྩ་བ་སེམས་ལས་བྱུང་བར་ཤེས་
ནས། རྐྱེན་སྣང་ཐམས་ཅད་རང་ཤར་རང་གྲོལ་ཆོས་ཉིད་ཀྱི་རྒྱན་དུ་ཤེས་པའོ། །དེའང་
དཔེར་ན། ནམ་མཁའ་དང་སྤྲིན་ལྟ་བུའམ། ཉི་མ་དང་འོད་ལྟ་བུའམ། རྒྱ་མཚོ་དང་རླབས་
ལྟ་བུར་ཤེས་པར་བྱའོ། །དབང་པོ་འབྲིང་གིས་ཉོན་མོངས་པ་དུག་ལྔ་ལ་སོགས་པ་མི་མཐུན་
པའི་རྐྱེན་སྣང་དེ་རང་ལ་སེམས་གཏད་པས། དུག་ལྔ་རང་འགག །རྐྱེན་སྣང་རང་གྲོལ་ལ་
འགྲོ་བའོ། །དབང་པོ་ཐ་མས་ཚོར་བ་པོ་ངོས་བཟུང་ཞིང་བཙལ་བར་བྱ་སྟེ། དོན་ཤེས་རབ་
ཀྱི་ཕ་རོལ་ཏུ་ཕྱིན་པ་ལ་བསླབ་པར་བྱའོ། །དེའང་སྡུད་པ་ལས། ཀུན་ལམ་ཤེས་རབ་ཕར་
ཕྱིན་འདི་ཡིན་གཞན་མ་ཡིན་ཞེས་སོ། །དེ་ལྟར་སློབ་པ་ལའང་དྲན་པ་མེད་ཅིང་ཡིད་ལ་མི་
བྱེད་པ་ལ་བསླབ་པར་བྱའོ། །དེའང་ཡུམ་ལས། གང་དྲན་པ་མེད་ཅིང་ཡིད་ལ་བྱར་མེད་པ་
ནི་སངས་རྒྱས་རྗེས་སུ་དྲན་པའོ། །ཆོས། དགེ་འདུན། ཞེས་སོ། །དེས་ན་གང་ཡང་ཡིད་ལ་
མི་བྱེད་པ་ལ་བསླབ་པར་བྱའོ། །ཡིད་ལ་མ་བྱས་པ་ནི་དགེ་བའོ། །དེའང་སངས་རྒྱས་ཀྱི་
དགོངས་པ་དང་། དེ་ཐོབ་པར་བྱེད་པའི་ཐབས་དང་། དེ་ཉམས་སུ་ལེན་པའི་རྟགས་དང་།
ཤེས་པ་ཁ་ཕྱིར་བལྟ་དང་། ནང་བལྟ་དང་། སེམས་ཀྱི་གོལ་ས་དང་། མངོན་ཤེས་ལ་སོགས་
པའི་བློའི་ཡུལ་དུ་གྱུར་པ་ཐམས་ཅད་བདུད་ཀྱི་ལས་སུ་ཤེས་པར་བྱའོ། །དེ་ལ་བློས་བྱས་པ་
་ ཐམས་ཅད་ཡང་དག་པའི་དོན་མ་ཡིན་པས་སངས་མི་རྒྱའོ། །
དེ་ལྟར་མཁས་པ་དང་། བཙུན་པ་དང་། བཟང་བ་དང་། དེ་ལ་སོགས་པ་ཡོན་ཏན་
ལ་མངོན་པར་ཞེན་ནས་རློམ་སེམས་སུ་སོང་ནའང་བདུད་ཀྱི་ལས་ཡིན་ཏེ། སངས་རྒྱས་ཀྱི་
དགོངས་པ་རང་གི་རྒྱུད་ལ་ཡོད་པར་མ་ཤེས་པས། ཡི་དམ་ལྷའི་དངོས་གྲུབ་ལ་རེ་ཞིང་ཡོན་
59



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
ཏན་ལ་ཆགས་ན། ཡང་དག་པའི་དོན་མི་རྙེད་པས་ལམ་གོལ་ཏེ་བདུད་ཀྱི་ལས་སུ་སོང་
བའོ། །དེའང་སྡུད་པ་ལས། ལྟ་དང་བཅས་པའི་སེམས་ཀྱིས་ཁྱིམ་འདྲིས་བྱེད་ལྡན་ཞིང་།
ཆོས་བཏང་ནས་ནི་ཆོས་མིན་བྱ་བ་སྤྱོད་འགྱུར་བ། ལམ་བོར་ལམ་གོལ་འགྲོ་བ་འདི་ནི་
བདུད་ཀྱི་ལས་ཞེས་སོ། །དེས་ན་རྙེད་པ་དང་བཀུར་སྟི་ལ་མི་ལྟའོ། །དབང་པོ་འབྲིང་མན་
ཆད་དེ་རྣམས་ལ་བརྟེན་ནས་གཅོད་པའོ། །དེ་ནི་རང་དོན་ནོ། །གཞན་དོན་ནི། ནད་པ་གསོ་
ཡང་རུང་། སྲི་བུ་གསོ་ཡང་རུང་། སེར་བ་བསྲུང་ཡང་རུང་། ཞོ་ཆང་བསྲུང་བ་ལ་སོགས་
གཞན་ཕན་གང་བྱེད་ཀྱང་རུང་སྟེ། དེ་རྣམས་ལ་བྱིན་གྱིས་བརླབ་པ་ནི། སེམས་གནས་
ལུགས་ཀྱི་ཐོག་ཏུ་བཞག་ལ། སྐྱབས་འགྲོ་ཡང་གནས་ལུགས་ཀྱི་ཐོག་ནས་བྱ། སེམས་
བསྐྱེད་ཀྱང་གནས་ལུགས་ཀྱི་སྟེང་ནས་བྱ། བྱིན་རླབས་ཐམས་ཅད་ཀྱང་གནས་ལུགས་ཀྱི་
སྟེང་ནས་བྱའོ། །ཤེས་རབ་ལམ་གྱི་མན་ངག་གཞན་དོན་དང་བཅས་པའི་གཟེར་བུ་སྟེ་དགུ་
པའོ། ། ་་
ཞལ་གྱི་གདམས་པ་བཞི་ནི། ཏིང་ངེ་འཛིན་ལ་སྤྲོ་བསྡུ་མེད་པར་ཉམས་བསྐྱངས།
དགོངས་པ་འདུ་འབྲལ་མེད་པར་གདེང་བཅའ། ཉམས་མྱོང་ལ་སྐྱོ་ངལ་མེད་པར་རྒྱུན་
བསྲིངས། ཅིར་སྣང་ཐམས་ཅད་སེམས་སུ་ཐོག་བཅད་པའོ། །འབྲེལ་པོ་གཉིས་ཀྱི་གདམས་
པ་བཞི་ནི། ཉམས་ལ་རྒྱུན་ཆད་མེད་པས་རང་དོན་ཆོས་ཉིད་དང་འབྲེལ་བ། བྱང་སེམས་
ཀུན་ལ་ཁྱབ་པས་གཞན་དོན་ཐུགས་རྗེ་དང་འབྲེལ་བ། དགོངས་པ་ལ་གསལ་འགྲིབ་མེད་
པས་ཡེ་ཤེས་གསལ་ཆ་དང་འབྲེལ་བ། ལྷུན་གྲུབ་རྩ་བྲལ་དུ་གནས་པས་འབྲས་བུ་དམིགས་
མེད་དང་འབྲེལ་བ་དང་བཞིའོ། །བརྟག་ཐབས་ཀྱི་གདམས་པ་བཞི་ནི། རང་དོན་ཆོས་ཉིད་
དང་འབྲེལ་བ་ལ་ནང་དུ་ལོག་རྟོག་སྐྱེའམ་མི་སྐྱེ་བརྟགགཞན་དོན་ཐུགས་རྗེ་དང་འབྲེལ་བ་
ལ་རྒྱུད་ལ་བྱམས་པ་སྐྱེའམ་མི་སྐྱེ་བརྟག །ཡེ་ཤེས་གསལ་ཆ་དང་འབྲེལ་བ་ལ་འཕེལ་
འགྲིབ་འདུག་གམ་མི་འདུག་བརྟག །འབྲས་བུ་དམིགས་མེད་དང་འབྲེལ་བ་ལ་རེ་དོགས་
60



གུད་དུ་སྨྲས་པའི་གཟེར་བུ་བཅོ་ལྔ་པ།
ཆོད་དམ་མ་ཆོད་བརྟག་པ་དང་བཞིའོ། །གཞི་ལམ་འབྲས་བུའི་གཟེར་བུ་སྟེ་བཅུ་པའོ། ། .
གཅོད་ཀྱི་ལྟ་བ། འགག་གི་སྒོམ་པ། ལམ་གྱི་སྤྱོད་པ། མཐའི་འབྲས་བུ་དང་བཞིའོ། །
དེ་ལ་དང་པོ་ནི། སྐྱེས་བུ་རབ་ཀྱིས་སྣང་སྲིད་འཁོར་འདས་སུ་སྣང་བ་ཐམས་ཅད་དོན་རང་
གི་སེམས་སུ་ཐག་རྦད་ཀྱིས་བཅད་ནས། སེམས་ཉིད་སངས་རྒྱས་ཀྱི་དགོངས་པ་དྲི་མ་མེད་
པར་ལྷངས་ཀྱིས་རྟོགས་ཤིང་། དེ་ཉིད་ཀྱི་དོན་ལ་བལྟ་བ་ནི་གཅོད་ཀྱི་ལྟ་བ་མཐའ་ཕྱིན་
པའོ། །འབྲིང་གིས་སྣང་གྲག་དྲན་པའི་ཆོས་ཐམས་ཅད་སེམས་ཀྱི་སྟེང་དུ་ཐག་ཆད་ཀྱིས་
གཅོད་པ་ཡིན་ཏེ། དགའ་བ་གཅོད། མི་དགའ་བ་གཅོད། སྐྱིད་པ་གཅོད། སྡུག་པ་གཅོད་
སངས་རྒྱས་སུ་འཛིན་པ་གཅོད། སེམས་ཅན་དུ་འཛིན་པ་གཅོད། དེ་ལྟར་ལེགས་ཉེས་ཀྱི་
སྣང་བ་དང་། ཕྲ་རགས་ཀྱི་རྟོག་པ་ཐམས་ཅད་རྦད་ཀྱིས་བཅད་ནས་ཆོས་ཉིད་ཀྱི་དོན་ལ་མ་
ཡེངས་པར་བལྟ་བ་ཡིན། ཐ་མས་ཀྱང་ཕྲ་རགས་ཀྱི་རྐྱེན་སྣང་གི་བདེ་སྡུག་བྱུང་བ་ཐམས་
ཅད་བློའི་སྟེང་དུ་རྦད་ཀྱིས་བཅད་ནས་བློ་དགག་སྒྲུབ་མེད་པར་ཆོས་ཉིད་ཀྱི་སྟེང་དུ་ལྷན་ ་
གྱིས་འཇོག་པ་ཡིན་ནོ། །
གཉིས་པ་ནི། སྤྱིར་བྱང་ཆུབ་བསྒྲུབ་པའི་འགག་ཐམས་ཅད་དོན་བསྒོམ་པ་ལ་ཐུག་
པ་ཡིན། དེ་ལ་གང་ཟག་རབ་ཀྱིས་ལྟ་བའི་དོན་ལ་མ་ཡེངས་པར་གོམས་འདྲིས་པར་བྱས་
པའི་སྟོབས་ཀྱིས་ལམ་གྱི་འབད་རྩོལ་མཐར་ཕྱིན་པའི་དུས་སུ། དགོངས་པའི་དོན་ལ་ཤེས་
བྱའི་དྲི་མ་དར་མཁས་ལོ། ཤེས་ལོ། བཙུན་ལོ། བཟང་ལོ་ལ་སོགས་དཀར་གྱི་ཡོལ་བ་ལྟ་བུ་ཞིག་ཡོད་པ་
དེ་མ་སོལ་ན་ལམ་གྱི་འགག་ཡིན་པས། ལམ་བགྲོད་པར་བྱེད་པ་ལ་དྲི་མ་དེ་ཉིད་སེལ་བར་
བྱེད་པ་གཉེན་པོ་རྡོ་རྗེ་ལྟ་བུའི་ཏིང་ངེ་འཛིན་ཉམས་སུ་བླང་ཞིང་བསྒོམ་པའི་གནད་བླ་མའི་
ཞལ་སེམས་ཉིད་རིག་པ་ད་ལྟར་གྱི་དྲན་པ་འདི། གསལ་བ། དངས་པ། གཡེར་ཐོན་པ་རྒྱུན་ཆད་མེད་པར་རོ་ལས་ཤེས་
པར་བྱའོ། །གང་ཟག་འབྲིང་གིས་སྒོམ་པ་ཉམས་སུ་བླངས་པའི་དུས་སུ། བློ་སྙེམས་བྱེད་ཀྱི་
ཤེས་པ་ནང་དུ་མ་ཆོད་ན་ལམ་གྱི་འགག་ཡིན་པས་འགག་དེ་སྒྲོལ་བར་བྱེད་པ་ལ་སྙེམས་
61



ག ངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
བྱེད་ཀྱི་རྟོག་པ་ཐམས་ཅད་རྦད་ཀྱིས་བཅད་ནས་སྙེམས་མེད་གདེང་དང་ལྡན་པར་བྱས་ནས་
བསྒོམ་ཞིང་ཉམས་སུ་བླང་བར་བྱའོ། །
ཐ་མས་ཀྱང་ཡིད་མ་ཡེངས་པར་བསྒོམ་པའི་དུས་སུ་བློ་གཟུང་འཛིན་གྱི་དྲི་མ་དང་མ་
ཕྲོལ་ན་ལམ་གྱི་འགག་ཡིན་པས། འགག་དེ་སེལ་བར་བྱེད་པ་ལ་ཕྱི་ནང་གི་རེ་དོགས་
ཐམས་ཅད་རྦད་བཅད་ནས་ཆོས་ཉིད་བློ་བྲལ་གྱི་ངང་ལ་དོན་མ་ཡེངས་པར་བསྒོམ་ཞིང་
ཉམས་སུ་བླང་ངོ་། །དོན་གོ་ཧྲིལ་གྱིས་དྲིལ་ན། བླ་ན་མེད་པའི་བྱང་ཆུབ་ཀྱི་ལམ་དེ་དྲི་མ་
མེད་པ་ཞིག་ཡིན་པས། དེ་ལ་ཤེས་བྱ་ཤེས་བྱེད་དུ་འཛིན་པའི་དྲི་མ་གང་བྱུང་ཡང་ལམ་གྱི་
འགག་ཡིན་པས། དོན་ལ་དྲི་མ་བསལ་བྱ་བསལ་བྱེད་མེད་པར་ཉམས་སུ་ལོན་པ་ནི་འགག་
གི་བསྒོམ་པའོ། །
གསུམ་པ་ནི། སྤྱིར་སྤྱོད་པ་ཐམས་ཅད་ལམ་ལྟ་སྒོམ་ཟུང་འཇུག་གི་ཐོག་ནས་སྤྱོད་པ་
ཡིན་པས། དབང་པོ་རབ་ཀྱིས་ཉམས་མྱོང་དང་རྟོགས་པའི་སྟེང་ནས་ཚོགས་དྲུག་གི་ཡུལ་
སྣང་འཁོར་འདས་སུ་སྣང་བ་ཐམས་ཅད་ལ་དགག་སྒྲུབ་དང་སྤང་བླང་འཛིན་རྟོག་མེད་པར་
ཆོས་ཉིད་ཀྱི་ཀློང་འབའ་ཞིག་ཏུ་སྤྱོད་པའོ། །་
བཞི་པ་མཐའ་ཡི་འབྲས་བུ་ནི། སྐྱེས་བུ་རབ་ཀྱིས་ལམ་ལྟ་སྒོམ་སྤྱོད་གསུམ་མཐོར་
ཕྱིན་པའི་འབྲས་བུ་ཡང་དག་པར་རྫོགས་པའི་སངས་རྒྱས་ཀྱི་ས་ཐོབ་ནས། གཟུགས་སྐུའི་
སྤྲུལ་པས་གང་ལ་གང་འདུལ་གྱིས་འགྲོ་བ་སེམས་ཅན་ཀྱི་དོན་མཛད་པའོ། །འབྲིང་གིས་
བྱང་ཆུབ་སེམས་དཔའ་ཆེན་པོའི་དགོངས་པ་རྟོགས་ནས་གཞན་དོན་གྱི་ཕྲིན་ལས་ཕུན་སུམ་
ཚོགས་པ་མཛད་པའོ། །ཐ་མས་ཀྱང་ཆོས་ཉིད་དོན་གྱི་དགོངས་པ་མཐོང་ནས་རང་གཞན་
ཐམས་ཅད་ཀྱི་དོན་དུ་བྱང་ཆུབ་ཀྱི་སྤྱོད་པ་མཛད་པའོ། །ལྟ་སྒོམ་སྤྱོད་འབྲས་ཀྱི་གཟེར་བུ་སྟེ་
བཅུ་གཅིག་པའོ། །་
དགོན་པའི་གཙོ་བོར་མཁར་ཚེགས་ཆེ། སེམས་ཅན་ལ་གནོད། རྫས་བསགས་པས་ཆགས་ཞེན། ཡིད་



གུད་དུ་སྦས་པའི་གཟེར་བུ་བཅོ་ལྔ་པ། །
འདྲིས་ཀྱི་ཉེས་པ་ལྔ་ཡོད་ལན་སྤང་། དགེ་སྦྱོར་གྱི་གཙོ་བོར་སེམས་ཅན་ལ་གནོད་པ་སྤངས། དམ་
པའི་གཙོ་བོར་སོ་ཐུབ་པར་བྱའོ། །སྒྲུབ་པའི་གཙོ་བོར་སྡོམ་པ་དང་དམ་ཚིག་ལ་གནས་པར་
བྱའོ། །སྤྱོད་པའི་གཙོ་བོར་རང་ཉིད་དམན་ས་བཟུང་། སྐྱེས་པའི་ཡུལ་དང་ཐག་བསྲིངས།
འབྲེལ་བའི་གཉེན་ཚན་བོར་ལ་ཧྲུལ་པོའི་གོས་གྱོན། དམན་པའི་ས་བཟུང་། རྒྱ་གད་ཆུ་
བཞིན་འཐུང་པ་ལ་ལམ་སྐྱེ་བ་ཡིན་གསུངས། ཡང་གཟུང་འཛིན་སྤང་ན་ལྟ་བ་ཡིན། །ཉོན་
མོངས་སྤང་ན་བསྒོམ་པ་ཡིན། །ཕྱོགས་རིས་སྤང་ན་སྤྱོད་པ་ཡིན། །བྱ་བ་སྤང་ན་མན་ངག་
ཡིན་གསུངས། ཡང་གཟུང་འཛིན་མ་སྤང་ན་ཁའི་ལྟ་བ་ཡིན། ཉོན་མོངས་མ་བྲི་ན་མིང་གི་
བསྒོམ་པ་ཡིན། ཕྱོགས་རིས་མ་སྤངས་ན་སྤྱོད་པ་ཚུལ་འཆོས་ཡིན། བྱ་བ་མ་སྤངས་ན་སྐྱེ་བོ་
ཐ་མལ་ཡིན་གསུངས། ཡང་སྡོམ་པ་མི་བསྲུང་ན་བཙུན་པ་ཅི་ལ་ཡིན། སྡིག་ལ་མི་འཛེམ་ན་
ཆོས་པ་ཅི་ལ་ཡིན། དམ་ཚིག་མི་བསྲུང་ན་སྔགས་པ་ཅི་ལ་ཡིན། ཡོ་བྱད་མི་སྤངས་ན་དམ་
པ་ཅི་ལ་ཡིན་གསུངས། ཡང་པཎྜི་ཏས་དགེ་སྡིག་ངོ་མ་ཤེས་པ་དང་། ཤེས་རབ་ཅན་གྱིས་
ཆོས་མ་གོ་བ་དང་། དད་པ་ཅན་སྡིག་ལ་སྤྱོད་པ་དང་། དགེ་བ་ཅན་དམྱལ་བར་འགྲོ་བ་དང་།
བཙུན་པོ་འདོད་པ་ལས་མ་གྲོལ་བ་དང་། དགེ་སློང་བསྟན་པ་ལ་མ་ཞུགས་པ་རྣམས་ནི།
ལོག་པ་བྱང་འདྲེན་གྱི་ཆོས། འཁོར་བར་ལུང་འདོགས་ཀྱི་ཆོས། བདེ་བ་གཏན་མེད་ཀྱི་ཆོས་
བྱ་བ་ཡིན་གསུངས། ཡང་དྲག་ཅིང་མཐུ་སྟོབས་ཆེ་ན་སྡིག་པའི་རྩ་བ་ཡིན། རྫས་དང་ཡོ་
བྱད་ཆེ་ན་ཉོན་མོངས་རྩ་བ་ཡིན། ཆང་དང་བུད་མེད་དགའ་ན་ཉེས་པའི་རྩ་བ་ཡིན། ལས་
དང་བྱ་བ་མང་ན་གཡེང་བའི་རྩ་བ་ཡིན་གསུངས། ཡང་ཆེ་བཙན་ལྡན་པ་བར་ཆད་བསྣན་
པ་ཡིན། འཁོར་འདབ་མང་བ་ཉེས་པའི་བསྣན་པ་ཡིན། འདུ་འཛི་ལོངས་སྤྱོད་སྡུག་བསྔལ་
བསྣན་པ་ཡིན། ཁེ་གྲགས་གཏམ་སྙན་གཡོ་སྒྱུའི་བསྣན་པ་ཡིན། སྨྲ་ལ་དགའ་བ་ཕུང་གོད་
བསྣན་པ་ཡིན་གསུངས། ཡང་རྒས་ཁར་མ་བདེ་ཡིས་དོགས་པ་དང་། ལོངས་སྤྱོད་མེད་
ཀྱིས་དོགས་པ་དང་། མགོན་སྐྱབས་མེད་ཀྱིས་དོགས་པ་སྤངས་གསུངས། ཡང་ད་ལྟར་རང་



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
རེ་ཤི་ན། ལྷག་ཅི་ལུས། སྡིག་པ་ཅི་བྱས། དགེ་བ་ཅི་བསགས། རང་འགྱོད་དམ་མི་འགྱོད་
བརྟག་གསུངས། ཡང་ཆོས་སྡིག་ལ་འཛེམ་པའི་པ་དང་ཚུལ་འཆོས་པ་ནོར་ས་ཡོད། ཚེ་འདི་ཡལ་བར་
དོར་ནས་སྒོམ་པ་དང་ནོར་རྫས་ལ་དགོངས་པ་ནོར་ས་ཡོད། རྒྱུད་ལ་སྦྱར་ནས་ལྟ་བ་དང་ཁ་ཚིག་ཏུ་སྨྲ་བ་
གཉིས་ལ་ནོར་ས་ཡོད། ཞལ་གདམས་གནད་ཀྱི་གཟེར་བུ་སྟེ་བཅུ་གཉིས་པའོ། །རྫོགས་ཆེན་
པ་ཀུན་འོད་གསལ་ཡིན། དགེ་སྡིག་མེད་ཟེར་བའོ། །གསལ་བའི་རྗེས་འབྲངས་སོ་སོ་སྐྱེ་བོའི་གོལ་སར་
མི་བཏང་བ་དང་། སྟོང་པ་སྟོང་པ་ཡིན། དགེ་སྡིག་མེད་ཟེར་བའི་སྤྱི་སྤུངས་མུ་སྟེགས་གོལ་སར་མི་
བཏང་བ་དང་། ཞི་བ་འགོག་གང་ཟག་གི་བདག་མེད་རྟོགས་པས་སངས་རྒྱས་ཟེར་བའོ་པ་ཉན་ཐོས་ཞི་བ་
ཕྱོགས་གཅིག་པའི་གོལ་སར་མི་བཏང་བ་དང་། ཚོགས་དྲུག་བཀག་ནས་བསྒོམ་པ་འགོག་པ་ཉན་
རང་དོན་དུ་སྒོམ། གཞན་དོན་དུ་མི་བསྒོམ་པའི་ཐོས་ཀྱི་གོལ་སར་མི་བཏང་བ་དང་། ཕྱིའི་ཡུལ་སྣ་ཚོགས་
རྡུལ་ཕྲན་དོན་དམ་དུ་ལྟ་བའི་ཉན་ཐོས་ཀྱི་གོལ་སར་མི་བཏང་བ་དང་། ཉན་ཐོས་རབ་
བདེན་པ་བཞི་སྒོམ། འབྲིང་རླུང་རང་དོན་དུ་སྒོམ། ཐ་མ་རང་དོན་དུ་མི་སྡུག་པ་སྒོམ་པའི་གོལ་
སར་མི་བཏང་བ་དང་། གཞན་དོན་མི་བྱེད་པའི་མར་མེ་ཤི་བ་ལྟ་བུ་རང་སངས་རྒྱས་ཀྱི་གོལ་སར་
མི་བཏང་བ་དང་། སེམས་ཙམ་རྣམ་བདེན་དང་། རྣམ་རྫུན་དང་། སངས་རྒྱས་ཀྱི་སར་ཡང་སྒྱུ་མ་ལྟ་
བུར་འདོད་པ་དབུ་མ་སྒྱུ་མ་ལྟ་བུ་དང་། དབུ་མ་སྣང་བ་མི་སེལ་བའི་གོལ་སར་མི་བཏང་བའོ། །
དེ་རྣམས་ཀྱིས་གོལ་ས་མཐའ་དག་སྤངས་ནས་དབུ་མ་རབ་ཏུ་མི་གནས་པར་འཛིན་པ་ཙམ་གྱི་
རྟོག་པ། རྣམ་པར་རྟོག་པ་རྡུལ་ཙམ་ཡང་མེད་པས་ཏེ། འཛིན་མེད་རང་ལུགས་གཅོད་
མཆོག་འདི། །བློ་ལྡན་རྣམས་ཀྱིས་ཐུགས་ལ་ཞོག་ཅེས་གསུངས་པའོ། །གོལ་ས་གཅོད་པའི་
གཟེར་བུ་སྟེ་བཅུ་གསུམ་པའོ། ། ་ ་ ་
ལུས་དང་སྲོག་ལ་ཡང་མ་ཆགས་པ་བྱེད་ན་རྙེད་པ་དང་བཀུར་སྟི་ལ་ཆགས་པ་ལྟ་ཅི་ ་
སྨོས། སྟོང་པ་ཙམ་དུ་ཡང་མི་དམིགས་ན། དངོས་པོ་དང་མཚན་མར་འཛིན་པ་ལྟ་ཅི་སྨོས།
ཉོན་མོངས་པ་དང་སྡིག་པ་ཡང་བྱང་ཆུབ་ཀྱི་རྒྱུར་བལྟ་ན་དགེ་བའི་ལས་ལ་ལྟ་ཅི་སྨོས། མྱ་



གུད་དུ་སྦས་པའི་གཟེར་བུ་བཅོ་ལྔ་པ།
ངན་ལས་འདས་པའི་འབྲས་བུ་ཡང་མི་འདོད་ན་འཁོར་བའི་འབྲས་བུ་འདོད་པ་ལྟ་ཅི་སྨོས།
མཐར་ཐུག་དགོངས་པའི་གཟེར་བུ་སྟེ་བཅུ་བཞི་པའོ། །
མན་ངག་གདམས་པ་འདི་དྲི་མ་ལ་མི་བསྐུར། ཟགས་སུ་མི་གཞུག །ཐལ་ཁུང་དུ་མི་
བསྒྲེ། མི་བསླད། དབང་པོ་མི་བཞར། རབ་མི་བཅད། བསམས་སུ་མི་གཞུག །ཟོང་མི་བྱ།
མི་སྨྱུག །དེས་མི་བཅིངས། དུག་ཏུ་མི་བཏང་། སྟག་པར་མི་དགྲོལ། གཡང་ལ་མི་བསྒྱུར།
སྲོག་བཞིན་དུ་ཕངས་པར་བྱ། མིག་བཞིན་དུ་གཅེས་པར་བྱ། མན་ངག་བཅངས་ཐབས་ཀྱི་གཟེར་བུ་
སྟེ་བཅོ་ལྔ་པའོ། །ཨི་ཏི། །



གངས་ཅན་སྐྱེས་མའི་དཔེ་ཚོགས་ལས།
མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
༄༅། །ཡང་ཚོམས་ཉེར་ལྔ་པ་བཞུགས། །
མི་མིན་ཡེ་ཤེས་མཁའ་འགྲོ་མ་ལ་ཕྱག་འཚལ་ལོ། །སྲས་ཀྱིས་ཡུམ་ལ་ཞུས་པའི་
ཡང་ཚོམས་ཉི་ཤུ་རྩ་ལྔ་པའི་ཞུས་ལན་འདི་གསུངས་སོ། །ཀྱེ་མ་མིན་ཡེ་ཤེས་མཁའ་འགྲོ་མ། །
མི་ལུས་ཐོབ་པ་ཇི་ལྟར་དཀོན་ཞུས་པས། སེམས་ཅན་ཙམ་གྱི་ལུས་མཐོང་ན། །མི་ལུས་
ཐོབ་པ་མེད་པ་ཙམ། །ཁ་འཐོར་ཙམ་གྱི་ལུས་མཐོང་ན། །མི་ལུས་ཐོབ་པ་སྲིད་པ་ཙམ། །
སེམས་ཅན་གཞན་ལ་ལྟོས་པ་ན། །འཁོར་ལོ་སྒྱུར་རྒྱལ་བས་ཀྱང་དཀོན་གསུངས་སོ། །
དམ་ཆོས་སྤྱོད་པ་ཇི་ལྟར་དཀོན་ཞུས་པས། མཐའ་འཁོབ་ཡུལ་གྱི་མི་རྣམས་དང་
ཆོས་མི་བྱེད་པའི་མི་ལ་ཚད་བཙུགས་ན། དམ་ཆོས་བྱེད་པའི་མི་རྣམས་ནི། །ཨུ་དུམ་ཝ་ར་
བས་ཀྱང་དཀོན། །སྡིག་པ་བྱེད་པའི་མི་རྣམས་ནི། །གླེན་པ་བཙན་དུག་ཟ་བ་འདྲ། །སྨྱོན་པ་
གཡང་ལ་མཆོང་བ་འདྲ། །འདྲེ་ཅན་རང་སྲོག་གཅོད་པ་དེ། །རང་སྡུག་རང་གིས་ཉོ་བ་ཡིན། །
བསྐལ་བར་བདེ་བ་ཐོབ་པ་མིན། །རྟག་ཏུ་སྐྱེ་ཤིའི་འདམ་ལ་གནས། །ལས་སུ་སྡུག་བསྔལ་
ལས་ལ་སྤྱོད། །ཟོ་ཆུན་ཁྱུད་མོ་བཞིན་དུ་འཁོར། །སྔ་མ་རྣམ་སྨིན་མ་ཟད་པར། །ཕྱི་མ་ལས་
ཀྱི་སྒྲིབ་པ་སོགས། །དེ་བས་སྡིག་པ་བྱེད་པ་ནི། །ཤིན་ཏུ་བླུན་པ་ཡིན་པར་གསུངས། །དད་
པའི་ཡོན་ཏན་ཇི་ཙམ་ཡིན་ཞུས་པས། དད་པ་ཞིང་ས་བཟང་པོ་འདྲ། །དད་པ་ཚོང་བྱེད་ཁལ་
དང་འདྲ། །དད་པ་བུད་མེད་མཛངས་མ་འདྲ། །དད་པ་འབྲི་མོ་བཟང་མོ་འདྲ། །དད་པ་ཡོད་
པའི་མི་རྣམས་ལ། །དགོས་འདོད་ཐམས་ཅད་འབྱུང་བར་འགྱུར། །ཞེས་གསུངས་སོ། །
དད་པ་ཆེ་ལ་བརྩོན་འགྲུས་མེད་ན་ཇི་ལྟར་ལགས་ཞུས་པས། །དད་ལྡན་བརྩོན་
འགྲུས་ཆུང་བ་དེ། །གྱི་ལིང་སྒྲོག་ཏུ་ཆུད་པ་འདྲ། །ཞིང་བཟང་སོ་ནམ་ཆག་པ་འདྲ། །ཆན་ལ་་ ་
.66



ཡང་ཚོམས་ཉེར་ལྔ་པ།
ཕབས་རྩི་བརྗེད་པ་འདྲ། །རྒྱུ་ལ་ཡོད་ལ་རྐྱེན་ལ་མེད། །དད་པ་ཆེ་ཡང་ཐ་མལ་ལུས། །
འཕགས་པར་མི་ནུས་དོན་ཆུང་འགྱུར། །དད་པ་དང་བརྩོན་འགྲུས་འཛོམས་ན་ཡོན་ཏན་ཇི་
ལྟར་ཡོད་ཞུས་པས། དད་པ་ཞིང་ས་གཤིན་པོ་ལ། །བརྩོན་འགྲུས་སོ་ནམ་བྱས་གྱུར་ན། །
བླ་མེད་བྱང་ཆུབ་ཐོབ་པར་འགྱུར། །མི་ལུས་ཐོབ་པ་དོན་ཡོད་ཅིང་། །གཏན་གྱི་སོ་ནམ་ཟིན་
པར་འགྱུར། །ཞེས་གསུངས་སོ། །
་ མ་ཡེ་ཤེས་ཡུམ་ཅིག་མ་ཆོས་ཀྱི་མཆོག་ཏུ་གྱུར་པ་གང་ལགས་ཞེས་ཞུས་པས།
རྫོགས་པའི་སངས་རྒྱས་ཀུན་གྱིས་གསུངས་པའི་བཀའ། ཡུམ་ཆེན་མོ་ཤེས་རབ་ཀྱི་ཕ་རོལ་
ཏུ་ཕྱིན་མ་འདི་ཆོས་ཐམས་ཅད་ཀྱི་མཆོག་ཏུ་གྱུར་པ་ཡིན་གསུངས། འོ་ན་ཡུམ་དེ་ཉམས་སུ་
བླངས་པ་ལས་ཡོན་ཏན་ཇི་ལྟར་ཡོད་ཞུས་པས། ས་དང་ལམ་ལ་མ་དྲངས་པར། །དམིགས་
མེད་དོན་ལ་གང་འཇོག་པས། །བདུད་རྣམས་ཟིལ་གྱིས་གནོན་པར་འགྱུར། །མཚན་མར་
ཡིད་ལ་མ་བྱས་ན། །ས་ལམ་རིམ་པར་མ་སྦྱངས་ཀྱང་། །ཡུམ་ཆེན་བརློང་ན་གནས་པར་
འགྱུར། །ཡུམ་ཆེན་དེ་ཡི་དོན་རྟོགས་ནས། །རྩོལ་བའི་ནད་རྣམས་ཞི་བར་འགྱུར། །རྩོལ་
དང་བྲལ་བའི་ཆོས་ཉིད་དེ། །དམིགས་མེད་བརྗོད་མེད་བསམ་དང་བྲལ། །མ་བཅོས་སྐྱེ་
འགག་མེད་པ་ལ། །རང་བཞིན་གྱིས་ནི་འོད་གསལ་བ། །དུས་གསུམ་སངས་རྒྱས་འབྱུང་
བའི་ཡུམ། །དེ་ཉིད་ཡིན་ཏེ་གཞན་ནས་མེད། །དེ་ཡི་ངང་ལ་གནས་པ་ན། །ཡུམ་གྱི་རློང་ན་
གནས་པ་ཡིན། །ཡུམ་གྱི་རློང་ན་མ་གནས་ན། །མཚན་མའི་དགེ་བ་ཅི་བྱས་དང་། །འཁོར་
བར་ཡུན་རིང་གནས་པ་ཡིན། །སྐྱེ་ཤི་མེད་པའི་ས་མི་ཐོབ། །ཅེས་གསུངས་སོ། །
དམིགས་མེད་ངང་ལ་ཇི་ལྟར་བཞག་ཞུས་པས། ཅི་ཡང་ཡིད་ལ་མ་བྱས་ན། །
དམིགས་མེད་ངང་ལ་བཞག་པ་ཡིན། །ཡིད་དང་བྲལ་བའི་དོན་ལ་ཡང་། །ཞེ་འདོད་
དམིགས་པར་མ་བྱས་ན། །ངེས་པར་དམིགས་མེད་སྒོམ་པ་ཡིན་གསུངས། བདུད་ཅེས་བྱ་
བ་ཇི་ལྟར་ལགས་ཞུས་པས། བདུད་ཀྱི་བྱེ་བྲག་བསྟན་པ་ནི། ཐོགས་བཅས་བདུད་དང་
་



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
ཐོགས་མེད་བདུད། །དགའ་བྲོད་བདུད་དང་སྙེམ་བྱེད་བདུད། །རང་ལ་བྱུང་ཞིང་རང་ལ་
གནོད། །དཔེར་ན་སྤྲིན་གྱི་ཁ་ཆུ་བཞིན། །ཞེས་གསུངས་སོ། །ཐོགས་བཅས་བདུད་ཅེས་
གང་ལགས་ཞུས་པས། མིག་གི་དབང་པོ་ཡུལ་ལ་ཐོགས། །སྡུག་མི་སྡུག་གི་རང་བཞིན་
གྱིས། །ཆགས་སྡང་གཉིས་སུ་བཟུང་བ་བདུད། །གཉིས་འཛིན་པ་ཡི་སེམས་ཉིད་ལ། །རྩ་
བཞི་ངོ་བོ་མ་གྲུབ་པས། །བཞི་མེད་པས་ནི་ངོ་བོ་མེད། །གཟུགས་ལ་ཐོགས་པའི་ཟིལ་ནོན་
ནས། །སླར་ཡང་ཡེ་ཤེས་ཉིད་དུ་འཆར། །གཟུགས་ནི་མ་བཅིངས་མ་གྲོལ་བའོ། །དེ་བཞིན་
དུ་རྣ་བའི་དབང་པོ་ལ་སོགས་པ་གོང་དུ་བསྟན་པ་བཞིན་དུ། ཐོགས་བཅས་ཀྱི་བདུད་དེ་ .
རང་བཞིན་མེད་པར་ཤེས་པར་བྱའོ། །
དེ་དག་ནི་ཕྱིའི་བདུད་ཅེས་གསུངས། ནང་གི་བདུད་ནི། དངོས་པོའི་ཡུལ་དུ་མི་སྣང་
ཡང་། །ཞེ་ལ་གནག་པ་འཆང་བ་དང་། །ཡུལ་མེད་ཡིད་ལ་འདོད་པ་དང་། །ཞེ་ལ་རང་རེ་
མ་ཐོབ་དང་། །ཕྲ་དོག་ཞེ་ལ་འཇོག་པ་དང་། །ལྷ་འདྲེ་ཡིད་ལ་བྱེད་པ་རྣམས། །ཐོགས་པ་
དངོས་སུ་མི་སྣང་ཡང་། །ཡིད་ལ་གནོད་པ་བསྐྱལ་བ་ནས། །ཐོགས་མེད་བཞིན་དུ་བདུད་དུ་
འབྱུང་། །ཞེས་གསུངས་སོ། །བདུད་རྣམས་ཟིལ་གྱིས་གནོན་ན་ཉམས་སུ་ཇི་ལྟར་བླང་ཞུས་
པས།
ཨེ་མ་ཧོ། ང་ཡི་གདམས་ངག་གནད་འདི་ཡིས། །འགྱུར་བ་ཅི་འབྱུང་ཅི་ཤར་ཡང་། །
ཆེད་ཆེར་གང་ལའང་མ་བྱས་ན། །ཐོགས་མེད་བདུད་རྣམས་ཟིལ་གྱིས་གནོན། །ཡིད་ཡུལ་
བྱུང་བ་བདུད་ཡིན་ཏེ། །ཟུངས་སུ་འཛིན་པ་སྣ་ལེན་ཡིན། །ལུས་སེམས་མ་བཅོས་རིགས་
ཀྱི་བུ། །བྱུང་ཚོགས་མ་འགགས་རིགས་ཀྱི་བུ། །འདུ་ཤེས་མ་འཇུག་རིགས་ཀྱི་བུ། །དེ་ལྟར་
ཁྱོད་ཀྱི་སྙམ་བསྐྱང་ན། །བདུད་རྣམས་ཟིལ་གྱིས་གནོན་པར་འགྱུར། །ཞེས་གསུངས་སོ། །
བདུད་ཀྱི་རྣམ་རྟོག་ཇི་ལྟར་འཇོམས། །སྙེམ་གྱི་ཐག་པ་ཇི་ལྟར་གཅོད་ཞུས་པས།
གང་ལ་འགའ་ཞིག་བྱེད་པ་དེ། །དམིགས་སུ་མེད་པས་མ་ཟིན་ན། །ཕ་རོལ་ཕྱིན་པའི་དོན་
， 68



ཡང་ཚོམས་ཉེར་ལྔ་པ།
མེད་པས། །བདུད་ཀྱི་དབང་དུ་སོང་བ་ཡིན། །ད་ལྟ་རང་རེ་བདུད་ཡིན་མོད། །རང་ཞི་ཙམ་
ན་བདུད་ཀྱང་ཞི། །རང་གནས་ཙམ་ན་བདུད་ཀྱང་གནས། །རང་ལ་རང་བཞིན་མ་གྲུབ་ན། །
དེ་བཞིན་བདུད་ཀྱང་གྲུབ་མི་འགྱུར། །གཞི་རྩ་མེད་པའི་ཆོས་ཉིད་ཀྱིས། །རང་གི་འཛིན་པ་
ཟིལ་ནོན་ན། །བདུད་རྣམས་ཐམས་ཅད་ཟིལ་མནན་ནས། །མྱ་ངན་འདས་པ་ཐོབ་པར་
འགྱུར། །དགའ་བྲོད་སྐྱེ་མེད་རང་སར་དག །ངར་འཛིན་ཞེན་པ་རང་སར་གྲོལ། །རྣམ་རྟོག་
རང་བཞིན་ཉིད་ཀྱིས་གྲོལ། །དེ་ལྟར་དགོངས་ཤིག་རིགས་ཀྱི་བུ། །བདུད་ཉིད་ཆོས་སྐུ་ཡིན་
ཤེས་ན། །བདུད་ཀྱི་རྟོག་པ་ཆོམས་པ་ཡིན། །སྙམ་བྱེད་སྙེམ་བྱེད་ཞེས་བྱ་བ། །ཕྱི་ནང་
ཐམས་ཅད་རང་སེམས་ཡིན། །ལྷ་དང་འདྲེ་ལ་སོགས་པ་ཡང་། །དེ་ཡང་རང་གི་སྙེམ་བྱེད་
ཡིན། །སྙེམ་གྱི་སྒྱུ་འཕྲུལ་ཆད་ཙམ་ན། །བླ་ན་མེད་པའི་བྱང་ཆུབ་ཡིན། །དྲན་པས་འགགས་
པ་མ་ཡིན་གྱི། །ཐམས་ཅད་སྙེམ་ཙམ་ཡིན་ཤེས་ནས། །སེམས་ཙམ་ཆོས་ཀྱི་ཟུངས་མི་ཐུབ། །
མ་ཐུབ་པ་ཉིད་ངང་བཞག་ན། །བདུད་རྣམས་ཟིལ་གྱིས་གནོན་པར་འགྱུར། །འཇིག་རྟེན་
ཆོས་རྣམས་ཐམས་ཅད་ལ། །ཡིད་ཀྱི་རྟོག་པ་མ་འགྱུས་ན། །སྙེམ་གྱི་ཐག་པ་ཆོད་པ་ཡིན། །
རིགས་ཀྱི་བུས་དེ་ལྟར་དགོངས་པ་ན། །རྩོལ་བ་མ་ལུས་སྤོང་བར་འགྱུར། །རྩོལ་བྲལ་ངང་
ལ་གནས་པར་འགྱུར། །ཇི་མི་དགོངས་ལ་གནས་པར་འགྱུར། །ཞེས་གསུངས་སོ། །གཉན་
ས་འགྲིམ་པ་ཇི་ལྟར་ལགས་ཞུས་པས། ཨེ་མ་ཧོ་ཐོག་ཏུ་བྱུང་བའི་རྐྱེན་སྣང་དེ། །ཆོས་ཀྱི་
གྲོགས་སུ་འགྲོ་བར་དཀའ། །དང་པོ་གདམས་ངག་རློམ་སེམས་ཀྱིས། །གཉན་ས་ལ་སོགས་
འགྲིམ་ཙམ་ན། །རྐྱེན་གྱི་དབང་དུ་མི་འགྲོ་བར། །གདམས་ངག་གྲོགས་སུ་འགྲོ་བར་ངེས། །
སེམས་ཅན་ལུས་ལ་ཕངས་པ་དང་། །སྲོག་ལ་བར་ཆོད་བྱུང་དོགས་དང་། །བརྩོན་པས་
ཉམས་སུ་ལེན་པ་འབྱུང་། །ཉམས་སུ་བླངས་པས་རིག་པ་འཆུན། །རིག་པ་འཆུན་པ་ཉམས་
མྱོང་སྐྱེས། །དེ་ལྟར་ཉམས་དང་ལྡན་ཙམ་ན། །ཐོག་ཏུ་བྱུང་བའི་རྐྱེན་ལ་ཡང་། །ཤུགས་ཀྱི་
རང་དབང་ཐོབ་པར་འགྱུར། །རྐྱེན་གྱིས་ཆོས་ཀྱི་བསྐུལ་འདེབས་འགྱུར། །དེ་ནས་གཉན་
་



གངས་ཅན་སྐྱེས་མའི་དཔེ་ཚོག་ས་ལས། ་ མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
ས་འགྲིམ་པ་གཅེས། །གཉན་ས་འགྲིམས་ཤིག་རིགས་ཀྱི་བུ། དེ་ལྟར་རྟོག་པ་ཁལ་བཀལ་
ན༑ ༑བདག་འདྲེ་བདུད་བྱུང་དོགས་པ་ཡི། །རྟོག་པ་ངང་གིས་འགག་པར་འགྱུར། །དགོས་
པ་མེད་པའི་སེམས་ཉིད་ལ། །སྣ་སུན་མེད་ཅིང་འགྲོ་མི་འབྱུང་། །དེ་བཞིན་རྟོག་པ་ཐམས་
ཅད་འགག །རྒྱ་ལ་སྐྱེས་ཀྱང་ཉམས་ལེན་གྲོགས། །ཞེས་གསུངས་སོ། །
་ ལྟ་བའི་ལྟ་ཚུལ་ཇི་ལྟར་ལགས་ཞུས་པས། སེམས་ལ་གཉིས་སུ་མ་མཆིས་པས། །ལྟ་
རུ་མེད་པའི་ཚུལ་དུ་ལྟ། །བལྟས་པས་རང་གི་སེམས་མི་མཐོང་། །མ་མཐོང་བ་དེ་ཆོས་
མཐོང་ཡིན། །མཐོང་བ་ཆོས་ཉིད་དོན་མ་ཡིན། །དེ་བས་བལྟ་བར་བྱ་བ་ནི། །རྡུལ་ཙམ་
ཡོད་པ་མ་ཡིན་ནོ། །ཞེས་གསུངས་སོ། །. ་་
་ གཉན་ས་འགྲིམ་པའི་དུས་སུ་ནི། །སེམས་ཉིད་བཞག་ཐབས་ཇི་ལྟར་ལགས་ཞུས་
པོས། ཨེ་མ་ཧོ། རིགས་ཀྱི་བུ། ལུས་ནི་རོ་ཡི་ཚུལ་དུ་བཞག །བདག་པོ་མེད་པའི་ཚུལ་དུ་
བཞག །སེམས་ནི་ནམ་མཁའི་ཚུལ་དུ་བཞག །མར་མེ་རླུང་གིས་སྐྱོད་པ་བཞིན། །གསལ་
ལ་མི་རྟོག་ཚུལ་དུ་བཞག །རྒྱ་མཚོ་རྫི་ཡིས་མི་སྐྱོད་བཞིན། །མེར་ལ་དུངས་པ་ཉིད་དུ་
བཞག །ཀྱེ་མ་རིགས་ཀྱི་བུ། ཤེས་པ་ལྡིང་བར་བཞག་པ་ཡིན་ནོ། །རྩོལ་བའི་བྱ་བྱེད་མེད་
པར་རང་ལུགས་སུ་བཞག་པ་ཡིན་ནོ། །སེམས་ཉིད་ལ་རང་བཞིན་མེད་པས། སྒོམ་མི་སྒོམ་
གྱི་འཛིན་པ་མ་ཞུགས་ཙམ་དུ་བཞག་པ་ཡིན་ནོ། །སྐྱེ་བ་མེད་པ་དེ་ཉིད་བྱ་བ་དང་བྲལ་བ་
ཡིན་པས། །ལྷོད་ཀྱིས་གློད་ལ་བཞག་པ་ཡིན་ནོ། །ཁོང་ཤིགས་ཀྱིས་བཤིག་ལ་བཞག་པ་
ཡིན་ནོ། །ཆོས་ཉིད་ཡུལ་དུ་མ་གྱུར་པས་རང་བློ་བདེ་འབོལ་གྱིས་བཞག་པ་ཡིན་ནོ། །ཆོས་
ཉིད་རྟོག་པ་དང་བྲལ་བ་ཡིན་པས་སྐྱོན་ཡོན་གང་ལའང་མི་བསམ་པར་བཞག་པ་ཡིན་ནོ།།
རྩི་ཏབ་གང་ལ་ཡང་མ་ཞུགས་པར་བཞག་པ་ཡིན་ནོ། །རེས་འགའ་མི་མགོ་སྐམ་པོ་བཞིན་
དུ་སྒོ་ལྔ་ཧར་པོར་བཞག་པ་ཡིན་ནོ། །
ཡང་ན་བུ་ཆུང་གཉིད་ལོག་པ་བཞིན་དུ་ལྷན་ནེ་མཉམ་པར་བཞག་པ་ཡིན་ནོ། །ཆོས་



ཡང་ཚོམས་ཉེར་ལྔ་པ།
ཉིད་ཆགས་པ་དང་བྲལ་བ་ཡིན་པས་སྐར་མདའ་སྐྱེས་པས་མདའ་འཕངས་པ་བཞིན་དུ་
ཤེས་པ་ནམ་མཁའ་ལ་རྒྱངས་ཀྱིས་བཏང་ལ་དེར་བཞག་པ་ཡིན་ནོ། །འཁོར་བ་ལས་གྲོལ་
བ་ཙམ་ལས། །སངས་རྒྱས་དོན་ལ་མེད་པས་གཡས་མེད་དུ་བཞག་པ་ཡིན་ནོ། །དུན་མེད་
དུ་བཞག་པ་ཡིན་ནོ། །ལར་ཞོག་ཆེད་དུ་མི་འཇོག་གདམས་ངག་གི་གནད་ཀྱིས་ཟིན་ན་གང་
ལྟར་བཞག་ཀྱང་ཡིན། དོན་རྩ་བ་དང་བྲལ་བའི་གོ་བ་མ་ཟིན་ན། ཇི་ལྟར་བཞག་ཀྱང་
མིན་ནོ། །འོན་ཀྱང་ཐབས་དེ་ལྟར་བསླབ་བོ། །རིགས་ཀྱི་བུ་དེ་བཞིན་དུ་བཞག་ན་སངས་
རྒྱས་རྣམས་ཀྱི་ཞལ་མཐོང་བར་འགྱུར་རོ། །ཞེས་གསུངས་སོ། ། །
སྤྱོད་པའི་སྤྱད་ཐབས་ཇི་ལྟར་སྤྱད་ཞུས་པས། དོན་ལ་སྤྱོད་རྒྱུ་མི་དམིགས་ཏེ། །རྐྱེན་
སྣང་འཕྲལ་གྱི་རང་སྤྱོད་ནི། །རྟོག་མེད་ཕག་པའི་ཚུལ་དུ་སྤྱད། །རྩིས་མེད་སྨྱོན་པའི་ཚུལ་དུ་
སྤྱད། །སྙེམ་བྱེད་རྟོག་པ་ཞུགས་པ་ན། །བྱིས་པ་རྐོ་དུག་བྱེད་པ་བཞིན། །སླར་ཡང་དེའི་
ཐོག་ཏུ་སྒྱུར། །སྐྱེན་སྣང་ཅི་བྱུང་ཅི་ཤར་ཡང་། །རང་གྲོལ་དགོངས་པས་ཟིན་པར་བྱ། །འདི་
སྤྱད་ཁོ་ནའི་ཕྱོགས་མ་མཆིས། །འདི་ཀ་ཡིན་གྱི་གདམས་ངག་མེད། །འོན་ཀྱང་འདི་ལ་སྤྲོས་
པའི་བཏམ་མི་བཏང་། །སེམས་ལ་མ་ཟིན་མི་དགོས་པས། །འཇིག་རྟེན་དགའ་བྲོད་བདུད་
ཀྱིས་ཁྱེར། །སྐྱོ་བ་སྐྱེ་བའི་ཆོས་གཏམ་དང་། །ཉམས་དང་སྦྱར་བའི་གླུ་ཆུང་ལོངས། །ཅི་བྱ་
སྙམ་པའི་སྤྲོས་པ་སྐྱེད། །ནང་དུ་འདུག་ཀྱང་འབོལ་ལེ་བགྱིས། །ཡིད་ལ་མི་བྱེད་པ་ལ་
ཞོག །ཡི་མུག་པ་ཡི་སེམས་བཞིན་དུ། །ང་ལ་ཅིས་ཀྱང་བྱ་བ་མེད། །རང་ལ་སུས་ཀྱང་
དགོས་པ་མེད། །ཆེད་དུ་བྱ་བ་ཀུན་བཞག་ནས། །བག་ཆགས་ཀུན་ལས་གྲོལ་བར་འགྱུར། །
ཞེས་གསུངས་སོ། །་
སྤྱོད་བྱེད་བྱ་བ་ཇི་ལྟར་ལགས་ཞུས་པས། ཨེ་མ་ཧོ་རིགས་ཀྱི་བུ། ཐམས་ཅད་སེམས་
སུ་སྤྱོད་པ་ཡིན། །སེམས་ནི་སྙེམ་དུ་སྤྱོད་པ་ཡིན། །སྙེམ་དུ་མ་འདུས་གང་ཡང་མེད། །སྙེམ་
བྱེད་ཙམ་དུ་གོ་བ་ལོངས་པར་བྱ་བ་ལས། །ཆེད་དུ་དོན་ལ་སྤྱད་དུ་མེད། །མི་ཕོད་རྫི་བ་སྤྱོད་



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
དུ་གསུངས། །མི་ཕོད་རྫི་བ་ལ་ཐབས་དང་དོན་ཅི་མཆིས་ཞུས་པས། སྐྱིད་ལ་འབྲལ་བར་མི་
ཕོད་དང་། །སྡུག་ལ་སྤྱོད་པར་མི་ཕོད་དང་། །གཉན་ས་འགྲིམ་པ་མི་ཕོད་དང་། །ནད་དང་
འདྲེ་ལ་སོགས་པ་ལ། །མི་ཕོད་བཞིན་དུ་ཐོག་རྫིས་ན། །དེ་སྙོམས་སྤྱོད་པ་ཁྱད་པར་
འཕགས། །ཀུན་ཀྱང་ཡོན་ཏན་མཉམ་པར་འགྱུར། །འགག་སྒྲུབ་རྟོག་པ་ཆུང་བར་འགྱུར། །
འགག་སྒྲུབ་མེད་པའི་དོན་རྟོགས་ནས། །བཏང་སྙོམས་ཆེན་པོའི་ངང་དུ་བཞག་གསུངས་
སོ༑ ༑་་་
གཞན་ལ་བྱིན་རླབས་བགྱི་ན་ཇི་ལྟར་བགྱི་ཞུས་པས། དང་པོ་ཕྱིའི་བྱིན་རླབས་ནི།
ཉམས་སྦྱངས་གླུ་ཆུང་བླངས་བ་དང་། །སྤྱོད་ལམ་ཡངས་པར་བྱ་བ་ཡིན། །མོས་པ་སྐྱེས་
པས་བྱིན་རླབས་འབྱུང་། །ནང་གི་བྱིན་རླབས་བྱ་བ་ནི། །འདྲེ་དང་ནད་པ་རང་གི་སེམས། །
གཉིས་མེད་གཅིག་ཏུ་རང་ཞུགས་ཏེ། །དེ་ཡི་ངང་ལ་མ་ཡེངས་བཞག །སྡུག་བསྔལ་ཞི་བའི་
བྱིན་རླབས་འབྱུང་། །གསང་བའི་བྱིན་རླབས་བྱ་བ་ནི། །བྱིན་གྱི་འགྱུར་བ་མེད་པ་ཡིན། །
རླབས་ནི་འགགས་མེད་ཤུགས་ལས་བྱུང་། །ཆོས་ཉིད་སེམས་དང་བྲལ་ནས་ནི། །རྩོལ་
བྲལ་ཆེན་པོའི་ངང་བཞག་ནས། །བྱིན་རླབས་འབད་པ་མེད་པ་འབྱུང་། །བདག་དང་བཅས་
པའི་བྱིན་རླབས་ནི། །བྱིན་རླབས་མི་འབྱུང་ནུས་པ་ཆུང་། །གཞན་དོན་བྱས་ཀྱང་ནུས་པ་
ཆུང་། །འདོད་སྲེད་ཅན་གྱིས་བྱིན་རླབས་མེད། །ཅེས་གསུངས་སོ། །རང་ལ་ན་ཚ་བྱུང་ན་ཇི་
ལྟར་བགྱི་ཞུས་པས། ལུས་པོ་གཏུབ་ལ་ཚོགས་སུ་དབུལ། །རྣམ་རྟོག་ཆོས་ཉིད་གཏེར་དུ་
སྦོས། །དེ་ཡང་ལན་གྲངས་མང་དུ་བྱ། །སོས་ནས་དགའ་བའི་སེམས་མི་སྐྱེད། །རྐྱེན་སྣང་
ན་ཚ་ཅི་བྱུང་ཡང་། །རྩོལ་སྦྱོར་རེ་རེར་ཤེས་པར་བྱ། །རྐྱེན་སྣང་གྲོགས་སུ་མ་གོ་ན། །ལྟ་བ་
མཐོང་ཡང་གོལ་ས་ཡིན། །སེམས་སྟོང་པ་ཙམ་ལ་སློབ་པ་དེ། །དེ་ནི་གོལ་བའི་བདུད་ཀྱིས་
ཟིན་གསུངས་སོ། །གདམས་ངག་འདེབས་པ་ལན་རེས་ཡོང་ངམ་མི་ཡོང་ཞུས་པས། མིན་
ན་སྐལ་ལྡན་བློ་སྣོན་དགོས། །སྔོན་གྱིས་སྦྱངས་པའི་ལས་ཅན་ཡིན། །དེ་མིན་ནན་ཏན་བྱ་
72



ཡང་ཚོམས་ཉེར་ལྔ་པ།
བར་གཅེས། །དམ་པའི་ཕྱག་ཕྱིར་འབྲང་བ་གཅེས་གསུངས་སོ། །གདམས་ངག་ཁོང་དུ་མ་ ་
ཆུད་པར། །གོ་བ་གདེང་དུ་མ་ལོན་པར། །ཚིག་ཉན་ཙམ་ལ་ཐག་མ་བཅད། །དེ་ལྟར་
དགོངས་ཤིག་རིགས་ཀྱི་བུ་གསུངས་སོ། །མ་མི་མིན་ཡེ་ཤེས་མཁའ་འགྲོ་མ། །སངས་རྒྱས་
བགྱི་བ་ཇི་ལྟར་ལགས། །དེ་རུ་འགྲོ་ན་ཇི་ལྟར་འགྲོ་ཞུས་པས། སངས་རྒྱས་བགྱི་བའི་ཡིན་
ཚུལ་ནི། །འཛིན་པའི་ཆགས་སེམས་ཀུན་སངས་ནས། །སྐྱེ་མེད་རང་བཞིན་ཡེ་ནས་རྒྱས། །
སངས་རྒྱས་ཞེས་ཀྱང་དེ་ལ་བཏགས། །དེ་ལ་འགྲོ་ལུགས་བསྟན་པ་ནི། །སངས་རྒྱས་བྱ་
བའི་མཚོན་པ་ནི། །འཁོར་བ་ཞིག་པའི་ཐབས་སུ་བསྟན། །སངས་རྒྱས་སྐྱེ་མེད་བླ་དྭགས་
ཡིན། །སྔ་རབས་འདས་པའི་སངས་རྒྱས་ཀྱང་། །འཛིན་པ་རང་སར་གྲོལ་བ་ལས། །སངས་
རྒྱས་ས་ལ་ཕྱིན་པ་མེད། །ད་ལྟ་བཞུགས་པའི་སངས་རྒྱས་དང་། །འཛིན་པ་རང་སར་གྲོལ་
བ་ལས། །སངས་རྒྱས་ས་ལ་འགྲོ་རྒྱུ་མེད། །སླད་ནས་བྱོན་པའི་སངས་རྒྱས་ཀྱང་། །འཛིན་
པ་རང་སར་གྲོལ་བ་ལས། །སངས་རྒྱས་ས་ལ་འགྲོ་མི་དགོས། །བྱིས་པའི་བློ་ཕྱིར་མ་འབྲང་
ཞིག །སངས་རྒྱས་ཐོབ་བྱར་མ་བྱེད་ཅིག །སྐྱེ་མེད་དམིགས་པར་མ་བྱེད་ཅིག །འཁོར་བར་
དོགས་པར་མ་བྱེད་ཅིག །ཡེ་ནས་སེམས་ཉིད་སྐྱེ་མེད་ལ། །སྐྱེ་བར་དོགས་པར་མ་བྱེད་
ཅིག །མི་སྐྱེར་རེ་བར་མ་བྱེད་ཅིག །ཡེ་ནས་ཆོས་ཉིད་དབྱེར་མེད་ལ། །རྩོལ་བས་ཉམས་སུ་
མ་ལེན་ཅིག །ཆོས་ཉིད་བདལ་བ་ཆེན་པོ་ལ། །དམིགས་པ་གཏད་པར་མ་བྱེད་
ཅིག །འཁོར་དང་མྱང་འདས་གཉིས་མེད་ལ། །རེ་སྒོམ་བསམ་པ་མ་བྱེད་ཅིག །འཁོར་བ་
འཛིན་མེད་མྱ་ངན་འདས། །མྱང་འདས་འདོད་པ་འཁོར་བ་ཡིན། །མ་རེ་མ་དོགས་རིགས་
ཀྱི་བུ། །མ་སྒོམ་མ་འཛིན་རིགས་ཀྱི་བུ། །མ་བཏགས་མ་སྒོམ་རིགས་ཀྱི་བུ། །སངས་རྒྱས་
མེད་པས་སངས་རྒྱས་མིང་ཡང་མེད། །བྱང་ཆུབ་མེད་པས་བྱང་ཆུབ་སེམས་དཔའི་མིང་ཡང་
མེད། །ཅེས་གསུངས་སོ། །
ཡང་ཞུས་པས། མི་བལྟ་མི་བསྒོམ་མི་བསྒྲུབ་བམ་ཞུས་པས། དོན་ལ་ལྟ་རྒྱུ་མ་མཆིས་



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
པས། །ལྟ་བྱེད་གྲོལ་བའི་གང་ཟག་དེ། །མ་ནོར་ལྟ་བ་ཡིན་པར་གསུངས། །དོན་ལ་སྒོམ་རྒྱུ་
མ་མཆིས་པས། །སྒོམ་བྱེད་གྲོལ་བའི་གང་ཟག་དེ། །མ་ནོར་སྒོམ་པ་ཡིན་པར་གསུངས། །
དོན་ལ་སྤྱད་པའི་ཡུལ་མེད་པས། །སྤྱོད་བྱེད་མཁན་པོ་གྲོལ་བ་དེ། །མ་ནོར་སྤྱོད་པ་ཡིན་
པར་གསུངས། །ཕ་རོལ་ཕྱིན་པའི་ཡུལ་མེད་པས། །ཕ་རོལ་ཕྱིན་པའི་འབྲས་བུ་ལ། །གྲུབ་
པ་ཏིལ་འབྲུ་ཡོད་པ་མིན། །གྲུབ་བྱེད་གྲུབ་པའི་གང་ཟག་དེ། །མ་ནོར་འབྲས་བུ་ཡིན་པར་
གསུངས། །དེ་ལྟ་བུའི་དོན་རྙེད་ན། །རེ་དོགས་འཆིང་བས་འཆིང་མི་འགྱུར། །འཁོར་བར་
གྲོལ་བར་ཐེ་ཚོམ་མེད། །དཔེར་ན་སོས་ཀའི་འཁྱག་པ་བཞིན། །བློ་སྣང་འཁོར་བའི་རང་
བཞིན་ཡང་། །སྐད་ཅིག་ཙམ་གྱིས་གྲོལ་བར་འགྱུར། །ཞེས་གསུངས། སངས་རྒྱས་ལ་
གཞན་དོན་འབྱུང་ངམ་མི་འབྱུང་ཞུས་པས། རྟོག་པ་དང་བཅས་པའི་གཞན་དོན་དེ། །
སེམས་ཅན་ནུས་པའི་སྟོབས་སུ་གསུངས། །སངས་རྒྱས་སེམས་ཅན་དོན་བྱེད་པ། །དཔེར་
ན་ནོར་བུ་རིན་ཆེན་བཞིན། །རྟོག་པ་མེད་ཅིང་གཞན་དོན་བྱུང་། །རང་རྟོག་འཛིན་པ་མེད་
པ་ལས། །སངས་རྒྱས་ཡོན་ཏན་བསམ་མི་ཁྱབ། །དེ་ལྟར་སེམས་ཅན་བདེ་སྐྱིད་དང་། །
དམ་པའི་ཆོས་ལ་ལོངས་སྤྱོད་དང་། །གྲུབ་པ་ཐོབ་པའི་དངོས་གྲུབ་དང་། །རྟོག་ལྡན་རྣམས་
ཀྱི་ཉམས་མྱོང་དང་། །ལོ་ཐོག་ཆར་ཆུ་དུས་འབྱུང་དང་། །མདོར་ན་ལོངས་སྤྱོད་ཐམས་ཅད་
ཀྱང་། །སངས་རྒྱས་ཀུན་གྱི་ཡོན་ཏན་ཡིན། །ཞེས་གསུངས་སོ། །
རང་ལ་སངས་རྒྱས་ཀྱི་ཡོན་ཏན་འབྱུང་བར་བགྱི་ན་ཇི་ལྟར་བགྱི་ཞུས་པས། སངས་
རྒྱས་ཀུན་གྱིས་གསུངས་བཞིན་དུ། །དོན་ཉམས་བླངས་པའི་ཡོན་ཏན་འབྱུང་། །ཚིག་ལ་སྒྲོ་
འདོགས་མ་ཆོད་པར། །དོན་ཉམས་ལོངས་ཤིག་རིགས་ཀྱི་བུ། །དུས་གསུམ་སངས་རྒྱས་སྐུ་
གཟུགས་ལ། །མོས་པ་བྱས་པས་དོན་འབྱུང་ན། །དོན་ཉམས་བླངས་པས་ལྟ་ཅི་སྨོས། །
གསུང་དོན་ཟློས་ཙམ་རྟགས་བྱུང་ན། །དོན་ཉམས་བླངས་པས་ལྟ་ཅི་སྨོས། །ཚིག་གི་དོན་
ཉིད་རྟོགས་པར་བགྱིས། །ཚིག་ལ་མ་འཛིན་རིགས་ཀྱི་བུ། །དོན་ལ་མཁས་པ་མཁས་པ་



ཡང་ཚོམས་ཉེར་ལྔ་པ།
ཡིན། །དོན་ལ་བསམ་ཞིང་སྤྱད་ན་རང་རིག་སྐྱེ། །དོན་ནི་སྐྱེ་མེད་སྟོང་ཉིད་དབྱིངས། །ཚིག་
གིས་དེ་ཉིད་མཚོན་པའི་རྟགས། །དོན་ལ་ཞོག་ཅིག་རིགས་ཀྱི་བུ། །ཉམས་སུ་ལོངས་ཤིག་
རིགས་ཀྱི་བུ། །དོན་ལ་གྲོལ་རྒྱུ་མ་མཆིས་པས། །གཞི་ལ་ཞོག་ཅིག་རིགས་ཀྱི་བུ། །འབྲས་
བུ་ཐོབ་རྒྱུ་མ་མཆིས་པས། །རེ་བ་མ་ཆེ་རིགས་ཀྱི་བུ། །འཁོར་བར་ལྟུང་རྒྱུ་མ་མཆིས་པས། །
དོགས་པ་མ་བྱེད་རིགས་ཀྱི་བུ། །སྤྱོད་པ་སྤྱད་རྒྱུ་མ་མཆིས་པས། །དུས་གསུམ་རྒྱུན་དུ་ལྷུག་
པར་ཞོག །དེ་ལྟར་རྩོལ་མེད་ངང་ལ་བཞག །ཆོས་རྣམས་ཀུན་གྱི་རྩ་བ་ཆོད། །ཉོན་མོངས་
རྣམ་རྟོག་ངང་གིས་དག །བདུད་རྣམས་སྐྱེ་མེད་ས་ལ་བསྒྲལ། །འཁོར་བ་མྱང་འདས་གཉིས་
སུ་མེད། །གཅིག་ཏུ་གྱུར་པ་ཆོས་ཀྱི་དབྱིངས། །སངས་རྒྱས་ཐམས་ཅད་དགྱེས་པ་ན། །བྱིན་
རླབས་འབྱུང་གིས་རིགས་ཀྱི་བུ། །ཐེ་ཚོམ་མ་བྱེད་རིགས་ཀྱི་བུ། །རྒྱུད་པ་ཟུངས་ཤིག་
རིགས་ཀྱི་བུ། །སྐལ་ལྡན་དྲོངས་ཤིག་རིགས་ཀྱི་བུ། །ཞེས་གསུངས་སོ། །
བདུད་ཀྱི་སྤྱོད་ཡུལ་ཇི་ལྟར་ལགས་ཞུས་པས། བདུད་ཉིད་ཆོས་སྐུ་ཡིན་པས་ན། །དེ་
ཉིད་སེམས་སུ་ངོ་ཤེས་ཀྱིས། །སེམས་ལ་ཅ་ཅོ་མ་བྱེད་པར། །མ་བཅོས་ངང་ལ་བཞག་པ་ནི། །
བདུད་ཀྱི་ཆོ་འཕྲུལ་ཅི་བྱུང་ཡང་། །སྐྱེ་མེད་ངང་ལ་སྤྱོད་ཅིང་སྤྱོད། །བདུད་ཀྱི་སྤྱོད་ཡུལ་ཡིན་
ཞེས་གསུངས། །དོན་གྱི་མན་ངག་དེ་ཉིད་ཡིན། །ཞེས་གསུངས་སོ། །
སྤྱོད་ཡུལ་འདི་གཞན་ལ་སྤེལ་ལམ་ཞུས་པས། ཁྱོད་ཀྱིས་སྤེལ་བས་མི་འཕེལ་གྱིས། །
དད་ལྡན་སྐལ་པར་ལྡན་པ་རྣམས། །དད་ཅིང་འདུ་ན་བསྟན་པར་མཛོད། །རྐྱེན་གྱིས་དེད་
པའི་གང་ཟག་ལ། །ཞལ་གྱི་གདམས་པ་ནན་ཆེར་ཐོབ། །ནད་སོས་ཅིར་འགྱུར་ཆ་ཡང་
མེད། །ཡིག་སྣ་སྦྱིན་པར་མི་བྱའོ། །གང་ཟག་སྣོད་ལ་བརྟག་པ་ལས། །ནོར་གྱི་ཕྱིར་དུ་
བཀའ་དོག་མིན། །འོན་ཀྱང་ནོར་ཕྱིར་རྟག་ཏུ་བཏུབ། །ནོར་ལ་ཆུད་ཟོས་མི་ནུས་ན། །ངེས་
པར་སྐལ་ལྡན་ལས་ཅན་མིན། །ཞིབ་ཏུ་རྟོགས་ལ་ཆོས་འབྲེལ་གྱིས། །དོན་ལ་རྟོགས་པར་
མ་བསྟན་ཅིག་གསུངས་སོ། །
?s



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
མ་ཅིག་མི་རྟག་འགྱུར་དུས་དགོངས་པ་ཇི་ལྟར་གཤེགས་པ་ལགས་ཞུས་པས། སྐྱེ་
མེད་ངང་ལ་དགོངས་པ་མེད། །བདག་ལ་གཤེགས་པའི་གཤེགས་ཡུལ་མེད། །འོན་ཀྱང་
དམིགས་མེད་རང་གྲོལ་ནས། །ལྷང་ངེ་ལྷམ་མེ་ལྷན་ནེ་ཙམ་ཞེས་གསུངས་སོ། །མ་ཡེ་ཤེས་
མཁའ་འགྲོ་མ་ལ་ཞུས་པའི་ཞུས་ལན་ཡང་ཚོམས་ཉི་ཤུ་རྩ་ལྔ་པ་རྫོགས་སོ། །ཧཱུཾ། ལན་གཅིག་ཞུས། ，



༄༅། །ཐུན་མོང་མ་ཡིན་པའི་ལེའུ་ལག་ .
བརྒྱད་པ་བཞུགས་སོ། །
བདུད་ཀྱི་སྟོབས་རབ་ཏུ་འཇོམས་པ་ལ་ཕྱག་འཚལ་ལོ།. །ཨ་མ་ཇོ་མོའི་གདམས་པ་
ཐུན་མོང་མ་ཡིན་པའི་ལེ་ལག་འདི་ལ་བརྒྱད་དེ། མཚན་དོན་གྱི་ལེ་ལག་དང་གཅིག །
གནད་བསྟན་པའི་ལེ་ལག་དང་གཉིས། དབང་པོ་དང་སྦྱར་བའི་ཉམས་བསྟན་པའི་ལེ་ལག་
དང་གསུམ། གེགས་སེལ་བསྟན་པའི་ལེ་ལག་དང་བཞི། གོལ་ས་བསྟན་པའི་ལེ་ལག་དང་
ལྔ༑ གཡེལ་བ་ཁ་བསྡུ་བའི་ལེ་ལག་དང་དྲུག །ན་ཚ་བྱུང་ན་ཉམས་སུ་ཇི་ལྟར་བླང་བའི་ལེ་
ལག་དང་བདུན། འཐས་ན་བོགས་དབྱུང་པའི་ལེ་ལག་དང་བརྒྱད་དོ། །
དང་པོ་མཚན་དོན་གྱི་ལེ་ལག་ལ་གཅོད་ཅེས་པ་ཅི་གཅོད་ཅེ་ན། ལུས་ཀྱི་ཞེན་པ་
གཅོད་པས་གཅོད། །སེམས་ཀྱི་རྩ་བ་གཅོད་པས་གཅོད། །གཞི་ལ་ཕྱོགས་ཆ་གཅོད་པས་
གཅོད། །ལམ་ལ་བླང་དོར་གཅོད་པས་གཅོད། །འབྲས་བུར་རེ་དོགས་གཅོད་པས་གཅོད། །
ཐམས་ཅད་ནས་ཐམས་ཅད་དུ་རྣམ་རྟོག་རང་སར་གཅོད་པས་ན་གཅོད་ཅེས་བྱའོ། ། །
གཉིས་པ་གནད་བསྟན་པའི་ལེ་ལག་ལ་བཞི་སྟེ། གཉན་ཐོག་ཏུ་གཉན་དབབ་པ་མེ་
བཙའ་ལྟ་བུའི་གནད་དང་། ལྷ་འདྲེ་ཟིལ་གྱིས་མནན་པ་ཉི་མ་ལྟ་བུའི་གནད་དང་། ལྷ་འདྲེ་
ལ་ཉེ་རིང་སྤང་པ་ཕ་མ་ལྟ་བུའི་གནད་དང་། ཇི་ལྟར་བྱས་ཀྱང་བར་ཆད་བརྩམ་ན་རི་དྭགས་
མཐའ་ལ་གཏད་པ་ལྟ་བུའི་གནད་དང་བཞིའོ། །གཉན་ཐོག་ཏུ་གཉན་དབབ་པ་མེ་བཙའ་
ལྟ་བུའི་གནད་ནི། དཔེར་ན་ལུས་ཀྱི་ཆ་ཤས་འགའ་ཞིག་ཏུ་རྩ་འབྲུམ་ལྟ་བུའི་ནད་ཅིག་བྱུང་
ན་བྱུང་ས་དེ་ཉིད་དུ་མེ་བཙའ་བྱས་པས་ནད་དེ་རང་ཞིར་འགྲོ་བ་ལྟར། རྣལ་འབྱོར་པས་
77



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ། ་
ཉམས་སྐྱོང་བར་བྱེད་པ་ལ་གཉན་ཁྲོད་འགྲིམ་དགོས། དེ་ལ་གང་གཉན་ན་འཇིག་རྟེན་ན་
ཀླུའི་ཕོ་བྲང་གཉན་པས་གང་གཉན་སར་བྱེད་པ་དེ་ཉིད་དུ་ཕྱིན་ལ། རྣལ་འབྱོར་པའི་རང་
སེམས་སྟོང་ཉིད་དུ་ལྷན་གྱིས་ཕེབ་པའོ། །ཡང་ན་འདི་ལྟར་བྱ་སྟེ། གང་གཉན་སར་བྱེད་པ་
དེ་ཉིད་དུ་ལྷན་ཏེ་བསྡད་ལ། སྤྱིར་མི་མ་ཡིན་པ་ཐམས་ཅད་གཉན་ཞིང་ནུས་པ་ཆེ་ཡང་། དེ་
བས་དཀོན་མཆོག་གསུམ་གཉན་ཞིང་ནུས་པ་ཆེ་ལ། དཀོན་མཆོག་གསུམ་གྱི་ངོ་བོ་རང་གི་
རྩ་བའི་བླ་མ་ཡིན་ཞིང་། དེ་དུས་གསུམ་སངས་རྒྱས་པས་གཉན་ཏེ། སངས་རྒྱས་ཐམས་
ཅད་འདུས་པའི་སྐུ། །རྡོ་རྗེ་འཆང་གི་ངོ་བོ་ཉིད། །དཀོན་མཆོག་གསུམ་གྱི་རྩ་བ་སྟེ་ཞེས་པ་
དང་། བསྐལ་པ་འབུམ་གྱི་སངས་རྒྱས་བས། །བླ་མ་གཉན་པར་ཤེས་པར་བྱ། །ཅི་ཕྱིར་
བསྐལ་པའི་སངས་རྒྱས་རྣམས། །བླ་མ་དག་ལ་བརྟེན་ནས་བྱོན་ཞེས་བཤད་པས། རང་གི་
སྤྱི་བོར་ཉི་ཟླ་པདྨའི་གདན་ལ་རྩ་བའི་བླ་མ་ལ་བརྒྱུད་པའི་བླ་མ་རྣམས་བསྟིམས་ལ། བླ་མ་
དེ་བླ་མ་ཐམས་ཅད་ཀྱི་ངོ་བོར་བཞུགས་པ། གྲུབ་པ་ཐོབ་པའི་ཆ་བྱད་ཅན། གཡས་ཌཱ་མ་རུ།
གཡོན་ཁ་ཊཾ་ག་བསྣམས་པ། སྐུ་གཅེར་བུ་ལ་རུས་པའི་རྒྱན་དྲུག་གསོལ་བ། སྣང་སྲིད་འདི་
མནན་ན་ནེམ་པ། བཏེགས་ན་ཐེག་པ། བར་ཆད་ཐམས་ཅད་སེལ་ཞིང་དངོས་གྲུབ་ཐམས་
ཅད་སྟེར་ནུས་པ། གཟི་བརྗིད་དང་ལྡན་པ་ཞིག་བསྒོམ། དེ་ནས་བླ་མ་དེ་ལ་སེམས་མ་
ཡེངས་པར་བྱས་ལ། བླ་མ་རིན་པོ་ཆེ་སེམས་ཅན་ཐམས་ཅད་ཀྱི་དོན་དུ་བདག་ལ་བྱིན་གྱིས་
བརླབ་ཏུ་གསོལ། ཉམས་མྱོང་དང་རྟོགས་པ་ཁྱད་པར་ཅན་རྒྱུད་ལ་སྐྱེ་བར་མཛད་དུ་
གསོལ། བདག་གི་སྡིག་སྒྲིབ་དང་སྡུག་བསྔལ་དང་བར་ཆད་ཐམས་ཅད་ཞི་བར་མཛད་དུ་
གསོལ་བྱས་ལ། རིག་པ་ཁྱབ་གདལ་ཆེན་པོའི་ངང་ལ་གློད་ལ་བསྡད་དོ། །
གཉིས་པ་ལྷ་འདྲེ་ཟིལ་གྱིས་མནན་པ་ཉི་མ་ལྟ་བུའི་གནད་ནི། དཔེར་ན་ཐོ་རངས་ཀྱི་
སྐར་ཆེན་ཐམས་ཅད་ནམ་ལངས་པ་དང་འོད་ཇེ་ཆུང་ལ་འགྲོ། ཉི་མ་ཤར་བ་དང་ཉི་མའི་
འོད་ཀྱིས་ཟིལ་གྱིས་མནན་ཏེ་མི་སྣང་བ་བཞིན་དུ། རྣལ་འབྱོར་པས་རང་སེམས་ཁྱབ་



ཐུན་མོང་མ་ཡིན་པའི་ལེའུ་ལག་བརྒྱད་པ།
གདུལ་ཆེན་པོའི་ངང་དུ་བཞག་པས། གདོན་སྣང་སྲིད་ཀྱི་ལྷ་འདྲེ་ཐམས་ཅད་ཆོས་ཉིད་ཀྱི་
ཟིལ་གྱིས་ནོན་ནས་ལྡང་མི་ནུས་པའོ། །
གསུམ་པ་ལྷ་འདྲེ་ལ་ཉེ་རིང་མེད་པ་ཕ་མ་ལྟ་བུའི་གནད་ནི། དཔེར་ན་རང་གི་ཕ་མ་
གཉིས་པོ་བདེ་བར་འདོད་ཅིང་སྡུག་བསྔལ་བར་མི་འདོད་པ་བཞིན་དུ་ལྷ་འདྲེ་གཉིས་ལ་ཉེ་
རིང་མི་བྱ་སྟེ། ལྷ་བཟང་པོ་ལོགས་ན་མཆོད་དུ་མེད་ཅིང་། འདྲེ་ངན་པ་ལོགས་ན་བརྡུང་དུ་
མེད། འཁོར་འདས་ཐམས་ཅད་ལོགས་ན་སྤང་བླང་མེད་པར་རང་གྲོལ་དུ་རྟོགས་པས། དེ་
ལ་ལྷས་ཕན་བཏགས་པ་མེད་ཅིང་འདྲེས་གནོད་པ་བསྐྱལ་བ་མེད་དེ། གཉིས་ཀ་སེམས་
ཉིད་དུ་གཅིག་པས་མཉམ་པ་ཉིད་ཡིན་ནོ། །དེ་ལྟར་ཡང་མདོ་ལས། ཆོས་ཐམས་ཅད་
མཉམ་པ་ཉིད་པས་ཤེས་རབ་ཀྱི་ཕ་རོལ་ཏུ་ཕྱིན་པ་མཉམ་པ་ཉིད་དོ་ཞེས་བཤད་དོ། །
བཞི་པ་ཇི་ལྟར་བྱས་ཀྱང་བར་ཆད་བརྩམ་ན་རི་དྭགས་མཐའ་ལ་གཏད་པ་ལྟ་བུའི་
གནད་ནི། དཔེར་ན་རི་དྭགས་བཤོར་བའི་རྔོན་པ་དག་གིས། ཐང་ལྟ་བུ་ལ་རི་དྭགས་རྣམས་
ཇི་ལྟར་བྱས་ཀྱང་མ་ཟིན་པ་ལ་བྲག་ལ་སོགས་པའི་མཐའ་གཅིག་ལ་གཏད་ནས་དེད་པས།
མཐའ་དེར་ཚུད་པས་གང་དུ་ཡང་འགྲོ་ས་མེད་པས་ཟིན་པ་བཞིན། གཉན་ཁྲོད་དུ་རྣལ་
འབྱོར་པ་ལ་གནོད་པ་ཅུང་ཟད་བྱས་ཏེ། ན་ཚ་བག་རེ་བྱུང་ན། དེ་ནས་བྱོལ་བ་དང་། ཡས་
སྟགས་བྱིན་པས་མི་ཕན་པས། སླར་ཁོ་གནས་པའི་ས་གཉན་བརྐོ། ཆུ་གཉན་དཀྲུགས། ་
ཤིང་གཉན་བཅད། ཐབ་གཞོབ་ཆེན་པོ་བཏང་ལ། དེ་ཉིད་དུ་གློད་ལ་བསྡད་པས། སླར་ ་
གདོན་དེ་ཉིད་བྱེར་ནས་གནོད་མི་ནུས་སོ། ། །
གསུམ་པ་དབང་པོ་དང་སྦྱར་བའི་ཉམས་ལེན་བསྟན་པའི་ལེ་ལག་ལ། གང་ཟག་
དབང་པོ་རབ་ཀྱིས་ལུས་རོ་ལྟ་བུ་ངག་ལྐུག་པ་ལྟ་བུ། སེམས་ཆུ་རྡོ་ལྟ་བུར་སྨྲ་བསམ་བརྗོད་
མེད་དུ་བཞག་པས། ཆོ་འཕྲུལ་རང་ཞི་རང་དག་ལ་གྲོལ་ནས་བློ་བདེ་འབོལ་གྱིས་འགྲོ།
བག་དྲོ་འུར་གྱིས་འགྲོ། ཉམས་དགའ་ཡལ་གྱིས་འགྲོ་བས་རྗེས་ལ་ཉམས་རྟོགས་ཁྱད་པར་
79



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
ཅན་འབྱུང་བའོ། །འབྲིང་གིས་གཉན་སར་ཆོ་འཕྲུལ་བྱུང་བའི་དུས་སུ་ཆོ་འཕྲུལ་དེ་རྣམས་
རང་གི་སེམས་ཀྱི་སྣང་བ་ཡིན་ཞིང་། སེམས་སྐྱེ་བ་མེད་པ་ཆོས་སྐུ་ཡིན་པས། ཆོ་འཕྲུལ་དེ་
དག་སེམས་ཀྱི་རྩ་ལམ་རོལ་པ་རྒྱན་དུ་ཤེས་པས་བྱུང་ཡང་སེམས་ཀྱི་ཆོ་འཕྲུལ་དུ་བྱུང་།
སྣང་ཡང་སེམས་ཀྱི་ཆོ་འཕྲུལ་དུ་སྣང་། ཡིན་ཡང་སེམས་ཀྱི་ཆོ་འཕྲུལ་ཡིན། ཞི་ཡང་སེམས་
སུ་ཞི་བས། སེམས་ལས་ཐ་དད་པའི་གདོན་མེད་ལ། སེམས་སྐྱེ་མེད་ཡིན་པས་དེའི་ངང་ལ་
གློད་ལ་བཞག་གོ། །དབང་པོ་ཐ་མས་ལུས་སེམས་ཕྲལ་ལ་ལུས་བློས་ལིངས་ཀྱིས་བཏང་ལ།
རིག་པ་རྟེན་མེད་རྗེན་པར་ཉམས་སུ་བླངས་པས། ཆོ་འཕྲུལ་ཞི་ནས་ཤེས་པ་བདེ་སངས་
པའམ། ཉམས་དགའ་ཡལ་གྱིས་འོང་ཞིང་རྗེས་ལ་ཉམས་རྟོགས་འཕེལ་བར་འགྱུར་རོ། །
དེ་ལྟར་དབང་པོ་རབ་འབྲིང་ཐ་མ་གསུམ་གྱི་ཉམས་ལེན་བསྐྱངས་པས། མི་མ་ཡིན་
གྱིས་སྡོང་གྲོགས་ལ་སོགས་པར་བྱུང་ཡང་དགའ་བའི་བློ་མི་སྐྱེ། དགའ་བྲོད་ཀྱི་བདུད་
འཇུག་པ་ལ་ཚེགས་མེད་པ་ཡིན། ལར་དབེན་པ་བསྟེན་ནམ། ཚོགས་པ་སྐྱོང་ངམ། གྲོང་
ཡུལ་དུ་སྡོད་དམ། མི་གསེབ་ཏུ་འགྲོ་བ་ལ་སོགས་པ་གང་ལ་ཡང་ཚུལ་འཆོས་དང་ཁེ་རྔམ་
ལ་སོགས་བདུད་འཇུག་པའི་རྒྱུ་ཡིན་པས་མི་བྱའོ། །སྟོང་ཉིད་སྙིང་རྗེ་བླ་མའི་མོས་གུས་
གསུམ་དང་ནམ་དུའང་མི་འབྲལ་བར་བྱའོ། །
གྲོང་ཡུལ་ལ་སོགས་པར་ཡུན་རིང་ན་ཉམས་ཡལ་འགྲོ་བས། གྲོང་ཡུལ་དུ་ཡུན་རིང་
བར་མི་སྡོད། རོ་སྙོམས་ལྡོམ་བུ་ཡང་ཡུན་རིང་དུ་མི་བྱ། ལྟོ་ཕྱིར་འཆོར། ཚོགས་པའང་ཡུན་
རིང་དུ་མི་བསྐྱངས། ཚིག་དང་ལོང་གཏམ་དང་ཡེངས་མ་ལམ་ལ་ཡན་ནས་འགྲོ་བས་རྟག་
ཏུ་དབེན་པ་རི་ཁྲོད་དུ་ཉམས་བསྐྱང་ངོ་། །རི་ཁྲོད་དུ་སྡོད་པའི་དུས་སུའང་། རི་དྭགས་ཀྱི་
ཐེད་ལ་སོགས་པ་ལའང་གདུང་སེམས་དང་རྔམ་སེམས་མི་བྱ། དེ་ཀུན་མི་མ་ཡིན་གྱིས་བྱེད་
པ་ཡིན་ཏེ། བྱམས་དང་སྙིང་རྗེ་ལ་ཚོད་ལེན་བྱེད་པ་ཡིན། ཡུལ་པའི་དད་ཟས་ལའང་གདུང་
བའི་སེམས་མི་བསྐྱེད། བྱུང་ཡང་ཚོགས་འཁོར་དང་བླ་མའི་ཕྱོགས་སུ་མ་ལུས་པར་བཏང་



ཐུན་མོང་མ་ཡིན་པའི་ལེའུ་ལག་བརྒྱད་པ།
ངོ་༑ ༑དབེན་པར་བསྟེན་འདོད་པས་ཀྱང་། དང་པོར་གནས་དེར་ཕྱིན་པ་དང་། དང་པོ་ནས་
སྤྲོ་ཞིང་དགའ་བར་བྱུང་ནས། འདྲིས་ཤིང་དང་མི་སྤྲོ་བར་སོང་ན། བར་ཆད་འོང་བས་
གཞན་དུ་འཕོ། དང་པོ་ནས་འཇིགས་པའམ་ཉམ་ང་བར་བྱུང་ནས། བསྡད་ཅིང་དང་སྦྱོར་
སོང་ན་དགེ་སྦྱོར་འཕེལ་བའི་གནས་ཡིན་ནོ། །དེ་ལྟ་བུའི་གནས་དབེན་པར་མི་མ་ཡིན་གྱིས་
ཉམས་ཚད་བྱུང་ནའང་བྱམས་པ་དང་སྙིང་རྗེ་བསྒོམས་པས་ཞི་ནས་འགྲོ་བ་ཡིན། དེས་མ་
ཞི་ན་ཕུང་པོ་གཟན་དུ་བསྒྱུར་བས་ཞི་བ་ཡིན། འཇམ་པོར་གཅོད་པ་ལས་དྲག་རྩུབ་བྱ་བ་མ་
ཡིན་ནོ། །སྙིང་རྗེ་དང་བྱམས་པ་བྱང་ཆུབ་ཀྱི་སེམས་ཀྱིས་བདག་གཞན་ཐམས་ཅད་ཐར་
པའི་ལམ་ལ་འགོད་པར་བྱའོ། ། ་
བཞི་པ་གེགས་སེལ་བསྟན་པའི་ལེ་ལག་ལ། འགོ་བའི་ནད་དང་ལྷོག་པའམ། མཛེ་
པོ་དང་། དམེ་བོ་དང་། ཉམས་བག་ཅན་ལ་སོགས་པ་རྣམས་ལ་བཅད་པས་སྙེམས་ཞུགས་
པའམ། སྔར་གྱི་ཉམས་ཤོར་ནས་སྔར་མི་གཙང་བ་ལ་སྙད་བཏགས་ནས་ཤེས་པ་བྱིང་
རྨུགས་སམ། ལུས་སྐྲངས་པ་དང་ནད་འགོས་པ་ལ་སོགས་པ་བྱུང་ན། ཉམས་ལེན་གྱི་
གེགས་ཡིན་པས། སྔར་བསྟན་པའི་གཉེན་པོ་དང་ལྡན་པས་གང་གིས་ལེན་པ་དེ་ཀ་དང་
སྤྱོད་ལམ་བསྲེས་པས་མྱུར་དུ་ཞི་ནས་འགྲོ་བའོ། །མི་གཙང་བ་ལ་སོགས་པ་བྱུང་ན། ཁྲུས་
ཀྱི་དོད་པོར་རོ་བག་དང་མཛེ་ཅན་ལ་སོགས་དང་ཁ་བསྲེས་ལ་ཐོག་བརྫིས་བྱ། ཕྱོགས་ངན་
དང་གཟའ་སྐར་ངན་པ་ལ་སོགས་པ་ལ་དོན་ཆེད་ཀྱིས་ཕྱིན་ལ་ཐོག་བརྫིས་བྱ། ཡེ་ནས་སྐྱེ་
མེད་ཡིན་པས་བྱ་རྩོལ་དང་བྲལ་སྙམ་དུ་བསམ་སྟེ་དབྱིངས་དང་རིག་པ་འདྲེས་པར་བསྲེ།
དབྱིངས་དང་རིག་པ་མ་བསྲེས་པར་ཁྱད་དུ་གསོད་ན་ལྟ་བའི་གེགས་ཡིན་པས། ཆོས་སྤྱོད་
ཡན་ལག་བདུན་པ་ལ་སོགས་པ་སྔོན་དུ་འགྲོ་བས་ཡང་དང་ཡང་དུ་དབྱིངས་དང་རིག་པ་
བསྲེ་ཞིང་རྐྱེན་ཐོག་ཏུ་རྩལ་སྦྱང་ངོ༌། །
ཡང་འདྲེ་གཅོད་ལྟ་བུ་ལ་གཅད་སླ་བར་ཆོད་པ་དང་། དེ་ཉིད་ཀྱིས་གོ་ཆོད་པར་བྱས་



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
ན་རྩལ་ཕྱོགས་མེད་དུ་མི་འབྱུང་སྟེ། དེ་ཉིད་སྤྱོད་པའི་གེགས་ཡིན་པས། དེ་ལ་བརྟེན་ནས་
རྟོག་པ་ཆེར་སྐྱེ་ཞིང་བཅད་དཀའ་བ་དེ་དག་ལ་བརྟེན་ལ། ཡང་དང་ཡང་དུ་རྩལ་སྦྱང་ཞིང་
བོགས་འབྱུང་ངོ་། །དེ་ཡང་ལན་ཅིག་ངོ་འཕྲོད་ཙམ་གྱིས་སངས་རྒྱས་འདི་ཀ་ཡིན། འཐོབ་
བྱ་འདི་ཀ་ཡིན་སྙམ་ན། འབྲས་བུའི་གེགས་ཡིན་པས། ཆོས་ཉིད་ཀྱི་ངང་ནས་རེ་དོགས་
མེད་པའི་བློ་ཡིས་ཕྲིན་ལས་ཕུན་སུམ་ཚོགས་པའི་རྐྱེན་ཐེག་པ་ཆེན་པོའི་སྨོན་ལམ་རྒྱ་ཆེན་
པོ་གདབ་བོ། །. ་ ་
ལྔ་པ་གོལ་ས་བསྟན་པའི་ལེ་ལག་ལ་གསུམ་སྟེ། གཅོད་མོ་སྨན་དུ་ཤོར་བ་དང་།
གཅོད་འདོད་ཡོན་དུ་ཤོར་བ་དང་། གཅོད་དྲག་སྔགས་སུ་ཤོར་བའོ། །གཅོད་མོ་སྨན་དུ་ཤོར་
བ་ནི། གཉན་ཁྲོད་འགྲིམས་ཤིང་ཉམས་ལེན་བསྐྱངས་པས། རིག་པ་དྭངས་སྙིགས་ཕྱེད་
པས་གསལ་སྣང་ཅུང་ཟད་སྐྱེས་པས། འདྲེས་གནོད་མི་གནོད་དང་། ནད་ལྟ་བུ་ལ་ཕན་མི་
ཕན་ཤར་ཏེ་གཞན་ལ་བཟླས་པས། ཐམས་ཅད་ཀྱིས་ཚོར་ནས་ཡང་དང་ཡང་དུ་འདྲིར་འོང་
བ་དེ་ནི་གཅོད་མོ་སྨན་དུ་ཤོར་བའོ། །གཅོད་འདོད་ཡོན་དུ་ཤོར་བ་ནི། དགའ་བྲོད་དམ།
གཡེང་བའམ། བསོད་ནམས་སྣ་ཚོགས་བྱུང་བས། གཉན་ཁྲོད་ལ་སོགས་ཕན་ཚུན་དུ་འཕོ་
མི་སྲིད་པར་ཟང་ཟིང་དང་གཡོག་འཁོར་དང་སྙན་གྲགས་ལ་སེམས་ཡེངས་ནས། རང་གི་
ཉམས་མྱོང་ཤོར་ཏེ་འདོད་ཡོན་རང་དགར་སྤྱོད་པ་ནི་གཅོད་འདོད་ཡོན་དུ་ཤོར་བ་ཞེས་བྱའོ། །
གཅོད་དྲག་སྔགས་སུ་ཤོར་བ་ནི། ཉམས་མྱོང་བསྐྱངས་པས་ཆོས་ཉིད་ཀྱི་བདེན་པའི་
བྱིན་རླབས་ཀྱིས་ནད་གདོན་གྱིས་ཟིན་པའི་སར་ཕྱིན་ནས་བྱིན་རླབས་བྱས་པས། སངས་
སོང་པ་ཐམས་ཅད་ཀྱིས་བོས་ཤིང་གྲོང་ཁ་འགྲིམས་པས་ཉམས་རྟོགས་འགྲིབ་པས་བྱིན་
རླབས་ཤོར་ཏེ། དྲག་སྔགས་ཀྱིས་འདྲེ་ནད་འདུལ་དགོས་པ་འོང་བས། དེ་ནི་གཅོད་དྲག་
སྔགས་སུ་ཤོར་བ་ཞེས་བྱ་བ་ཡིན་ནོ། །
དྲུག་པ་གཡེལ་བ་ཁ་བསྡུ་པའི་ལེ་ལག་ལ་གསུམ་སྟེ། ཉམས་ལྟེངས་པ་སྤར་བ་དང་།



ཐུན་མོང་མ་ཡིན་པའི་ལེའུ་ལག་བརྒྱད་པ།
འཐོར་བ་སྡུད་པ་དང་། གྲིམ་པ་གློད་པ་དང་གསུམ་མོ། །ལྟེངས་པ་སྤར་བ་ནི། གཉན་ཁྲོད་
ལ་སོགས་པར་ཕྱིན་པའི་དུས་སུ་ཆོ་འཕྲུལ་དང་དྲོད་རྟགས་གང་ཡང་མེད་ན། རང་གི་
ཉམས་ལེན་གྱི་སྟོབས་ཆུང་བས་གདོན་མ་སློང་སྟེ་གཅོད་ལྟེངས་པ་ཡིན་པས། དེ་སློང་བའི་
ཐབས་ལ་ཏིང་ངེ་འཛིན་གྱིས་མཐའ་གཏད་བྱ། དེས་མ་སློང་ན་གཅེར་བུར་བུད་ལ། མི་
ལྤགས་ཀྱི་གཡང་གཞི་གོན། མི་རྐང་གི་གླིང་བུ་འབུད། ཌཱ་མ་རུ་དཀྲོལ་ཞིང་། རྒྱ་གར་ནག་
དང་བལ་པོ་ལ་སོགས་པའི་ལྷ་འདྲེའི་མིང་ནས་ཐོན་ཚད་བོས་ལ། ངས་གཅོད་བྱེད་པ་ཡིན་
པས་ཐམས་ཅད་འདིར་འདུས་ཤིག་བྱས་ལ། སྔོན་དུ་དཀར་གཏོར་ཅིག་བྱིན། དེ་ནས་
དམར་གཏོར་བྱིན་ཏེ། རང་གི་ལུས་སེམས་ཕྲལ་ལ་ལུས་ཤ་ཁྱེར་ཁྲག་ཁྱེར་དུ་བྱིན་པས་
བསོད་ནམས་ཀྱི་ཚོགས་རྫོགས། སེམས་ནམ་མཁའི་ཚུལ་དུ་རྟེན་མེད་དུ་བཞག་པས་ཡེ་
ཤེས་ཀྱི་ཚོགས་རྫོགས། ལན་ཅིག་ཆོ་འཕྲུལ་ཟིང་ཟིང་པ་ཞིག་བྱུང་ནའང་གནས་ལུགས་ཀྱི་
ངང་ལ་སྙེམས་ཐག་རྦད་ཀྱིས་ཆོད་པས་ཉམས་རྟོགས་ལྷག་པར་འཆར་བར་འགྱུར་རོ། །
： འཐོར་བ་བསྡུ་བ་ནི། བློ་རྩེ་གཉིས་སུ་མི་བཏང་། ཤེས་པ་ཁ་འཚམས་སུ་མི་གཞུག །
ཤེས་པ་ཡབ་ཡེབ་ཏུ་མི་བཏང་བར། ཤེས་པ་བག་ཕེབས་པར་བྱས་ལ། ཤེས་པ་བདལ་ལ་
བཞག་གོ། །བསྒྲིམ་པ་གློད་པ་ནི། སྒོམ་སྒོམ་པོ་དང་འདོད་འདོད་པོར་མ་སོང་བར་ཤེས་པ་
ལྷོད་ཀྱིས་གློད་ནས་ཡེངས་ཐབས་སུ་འཇོག་གོ། ། ་
བདུན་པ་ན་ཚ་བྱུང་ན་ཇི་ལྟར་ཉམས་སུ་བླང་པའི་ལེ་ལག་ལ་བཞི་སྟེ། གཉན་ཁྲོད་
འགྲིམ་ལ་བཅད་པ་དང་། འབྱུང་བཞི་ཆ་སྙོམས་པ་དང་། ནད་ཐོག་ཏུ་ནད་དབབ་པ་དང་།
ལས་ཀྱི་མཐའ་བསྟན་པའོ། །
གཉན་ཁྲོད་འགྲིམ་ལ་བཅད་པ་ནི། རང་ལ་ན་ཚ་བྱུང་ན་ཐབས་གཞན་མི་བཙལ་
བར་གཉན་ཁྲོད་ཅིག་ཏུ་ཕྱིན་ལ། ལུས་འདི་ལ་ཞེན་པའི་རྟོག་པ་བཅད་ལ། གདོན་དེ་ལ་
ལིངས་ཀྱིས་བྱིན་ལ་འདི་སྐད་བྱ། ཁྱོད་དང་བདག་གཉིས་སྨོན་ལམ་གཅིག་པས་ད་ལྟ་
s3



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
འབྲེལ་བ་ཡིན། དེ་བས་ཀྱང་བདག་གི་ལུས་འདི་ཁྱོད་ལ་འབུལ་གྱིས། ཁྱོད་འདིར་སྡོད་
ཅིག །ང་ལ་སྙན་བརྒྱུད་ཟབ་མོ་ཡོད་པས་རང་ཅག་གཉིས་ཀའི་སྡིག་པ་སྦྱོང་བའི་དོན་དུ་
ཡང་དག་པའི་དོན་བསྒོམ་གྱི་བྱས་ལ། ལུས་སེམས་ཕྲལ་གནས་ལུགས་དོན་ལ་བློ་ལྷོད་
ཀྱིས་བཞག་པས་ནད་གང་ཡིན་པར་རང་ཞིར་འགྲོའོ། །ནད་པ་གསོ་ན། དེའི་ལུས་རི་རབ་
ཙམ་དུ་བསམས་ལ། འུ་ཅག་གསུམ་གནས་སྐབས་ཀྱི་སྨོན་ལམ་གཅིག་ཡིན་པས། ཁྱོད་
གཞན་དུ་མ་འགྲོ་བར་འདིར་སྡོད་ཅིག །འོ་ཅག་གསུམ་གྱི་སྡིག་སྒྲིབ་སྦྱང་བར་བྱ་བའི་ཕྱིར་
ངས་ཡང་དག་པའི་དོན་བསྒོམ་གྱི་བྱས་ནས། ནད་པའི་ལུས་ཁོ་ལ་ལྟོས་མེད་དུ་བྱིན་ལ་
གནས་ལུགས་ཀྱི་ངང་ལ་ལྷན་གྱིས་བཞག་གོ། །ཡང་གང་ན་སར་སྟོང་ཉིད་ཀྱི་ངང་ནས་བྱབ་
བྱབ་བྱ་ཞིང་། བདེན་པའི་ཚིག་བརྗོད། རང་གི་རིག་པ་ཡང་སྟོང་པ། ནད་དང་གདོན་ཡང་
སྟོང་པ། ནད་པའི་ལུས་དང་སེམས་ཡང་སྟོང་པ། སྟོང་པ་ལ་སྟོང་པས་གླགས་མི་རྙེད་པས་
སྟོང་སངས་སངས་སོང་བར་བསམས་ལ། གནས་ལུགས་ཀྱི་སྟེང་དུ་ལྷན་གྱིས་བཞག་གོ། །
འབྱུང་བཞི་ཆ་མཉམ་པ་ནི། སྤྱིར་རྣལ་འབྱོར་པ་ལ་ན་ཚ་ཅི་ཡོད་ཀྱང་ཉམས་ལེན་གྱི་
སྟེང་དུ་བཞག་ནས་ལུས་ལ་ལུས་སུ་མི་གཟུང་བར་གང་དགར་བཞག་པས་གྲོལ་ནས་འགྲོ་
བ་ཡིན་པ་ལ། དེ་ལྟར་བྱས་ཀྱང་དྲག་ཏུ་མི་འདོད་ན། ལུས་འདི་ཡང་འབྱུང་བ་བཞི་ལས་
གྲུབ་པ་ཡིན་ལ་ནད་ཀྱང་འབྱུང་བ་བཞིས་བསྐྱེད་པ་ཡིན་པས། ལུས་ཀྱི་ཕྱི་ན་ནི། ཕྱིའི་
འབྱུང་བ་ཆེན་པོ་བཞི་ནང་གི་འབྱུང་བ་ཆེན་པོ་བཞི་ལ་བསྟིམས་ལ། གང་ན་བ་དེ་འོག་ཏུ་
བཅུག་ལ་ལུས་ཁང་སྟོང་ལྟར་དུ་ཁྲེས་ཀྱིས་བསྒྱུར་ལ། སེམས་ནམ་མཁའི་ངང་དུ་རྟེན་མེད་ .
དུ་ཁྲེས་སེ་བཞག་གོ། །ལུས་ཀྱི་ནང་དུ་ན་ན། ནང་གི་ལུས་འབྱུང་བ་བཞི་པོ་འདི་ཕྱིའི་འབྱུང་
བ་བཞི་ལ་ཕར་བསྟིམས་ལ། སེམས་ན་བུན་ཡལ་བ་ལྟར་ཡལ་དུ་བཅུག་སྟེ། གློད་པས་ཞི་
ནས་འགྲོ་བ་ཡིན་ནོ། །ཡང་ན་ཕྱིའི་འབྱུང་བ་བཞི་ནང་གི་འབྱུང་བ་བཞི་ལ་བསྟིམས། ནང་
གི་འབྱུང་བ་བཞི་གསང་བ་བྱང་ཆུབ་སེམས་ལ་བསྟིམས་ལ། སེམས་སྐྱེ་མེད་སྟོང་པའི་ངང་
་
84
，



ཐུན་མོང་མ་ཡིན་པའི་ལེའུ་ལག་བརྒྱད་པ།
ལ་ཁྲེས་སེ་བཞག་གོ། །ནད་ཐོག་ཏུ་ནད་དབབ་པ་ལ། ནད་ཚད་པར་འདུག་ན། ཚད་པ་མེ་
ནང་དུ་ཞི་བར་བྱ་བ་དང་། ནད་གྲང་བར་འདུག་ན་སྐམ་ཐག་ཆུ་ནང་དུ་བཅད་པའོ། །དེ་ལ་
ནད་ཚད་པར་འདུག་ན། ཚད་པ་ལ་གང་གནོད་པའི་ཟས་དང་སྤྱོད་ལམ་བསྟེན་ལ། ད་
བདག་ཤི་ན་རེ་དགའ། ད་ལྟ་ཉིད་དུ་འཆི་བ་དོན་དམ་པའི་བདེན་པ། ཤེས་རབ་ཀྱི་ཕ་རོལ་
ཏུ་ཕྱིན་པའི་ངང་དུ་སངས་རྒྱས་པར་ཡོད་པས། དེ་ངོས་བཟུང་དགོས་སྙམ་དུ་བསམ་ཞིང་།
ཚེ་འདི་ལ་མ་ཆགས་པར། ཕཊ་བྱས་ལ་བེམ་རིག་ཤག་གིས་ཕྲལ་ལ་བློ་རེ་དོགས་མེད་པར་
ལྷོད་ཀྱིས་གློད་ལ། བློ་རྒྱ་བསྐྱེད་ལ། རིག་པ་ཁྱབ་གདལ་ཆེན་པོའི་ངང་དུ་ཡིད་ལ་མི་བྱེད་
པར་བཞག་གོ། །ཨ་མ་རྩིར་བཞག །ནམ་ཀྱང་མེད་དུ་བཞག །གར་སོང་གར་ལེགས་དུས་
སུ་བཞག་གོ། །དེ་ལྟར་བཞག་པས་ནད་འཛིན་དང་ནམ་བྲལ་ཚེ་སོས་ནས་འོང་། སོས་ཀྱང་
དགའ་བའི་སེམས་མེད་པར་གཏད་མེད་དུ་བཞག་གོ། །གྲང་བའི་ནད་དེ་ལ་གང་གནོད་
པའི་ཟས་དང་སྤྱོད་ལམ་བྱས་ལ། སེམས་ལྷོད་ཀྱིས་གློད་ལ་འཛིན་མེད་ཀྱི་ངང་དུ་ཕཊ་བྱས་
ལ་ཉལ་བསྡད་དོ། །དེ་ལྟར་སྙེམས་དང་ཕྲལ་ནས་འཇོག་པ་ལས་བསྒོམ་དུ་ཅི་ཡང་མེད་དོ། །
མི་བསྒོམ་པ་དེ་ཀ་བསྒོམ་པ་ཡིན། དེས་ཤི་ཡང་ལེགས་ཏེ་ཆོས་དབྱིངས་སུ་གྲོལ་བ་ཡིན། མ་
ཤི་ན་ཡང་འགལ་མེད་དེ། རང་རིག་པའི་ཡེ་ཤེས་འགག་པ་མེད་པས་སོ། ། ་ ་
དོན་གོ་སེམས་ལ་འཆི་རྒྱུ་མི་འདུག་པས་གར་སོང་གར་ལེགས་སུ་འཇོག་པ་ཡིན།
གཞན་ཡང་ཤེས་པ་མི་དགའ་འམ། འགྲོ་འདོད། ངུ་འདོད། ཚིག་པ་ཟ་བ་སོགས་བྱུང་ན།
ཤེས་པ་རང་རྒྱུད་པར་མི་བཏང་བར། མཁན་པོ་རྩད་བཅད་ཅིང་རྩ་བྲལ་ངོས་ཟིན་པར་བྱས་
ལ་གློད་ལ་བཞག་གོ། །
ལས་ཀྱི་མཐའ་བསྟན་པ་ལ། གཞན་ལ་བྱིན་རླབས་ལ་སོགས་བྱེད་ན། ཀུན་རྫོབ་ཀྱི་
བདེན་པ་ལ་མི་འགེགས་པས། སེམས་ཅན་སྡུག་བསྔལ་གྱི་ནད་པ་རྣམས་ལ་བྱམས་པ་དང་
སྙིང་རྗེ་བསྒོམ། སྐྱབས་འགྲོ་དང་བྱང་ཆུབ་མཆོག་ཏུ་སེམས་བསྐྱེད། བརྒྱུད་པའི་བླ་མ་ལ་



གངས་ཅན་སྐྱེས་མའི་དཔེ་ཚོགས་ལས། - མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
གསོལ་བ་གདབ། ཡི་དམ་ལ་བདེན་པ་བདར། ནད་གདོན་ཐམས་ཅད་ཞི་བར་བྱིན་གྱིས་
བརླབ། དོན་དམ་པར་ན་བདག་དང་ནད་པ་དང་ཡི་དམ་གསུམ་ཆོས་ཉིད་སྟོང་པའི་དབྱིངས་
སུ་ངོ་བོ་གཅིག་ཏུ་ཁྲུག་གིས་བསྲེས་ལ་ལྷོད་ཀྱིས་གློད་ནས་མི་གཡོ་བར་འཇོག་པ་ཡིན། དེ་
ཙམ་ན་སྔོན་ལ་བསྒོམ་མ་སྙམ། ཤེས་པ་སྡུག་ཐུམ་མ་བྱེད། དམིགས་པ་ཕྱོགས་གཅིག་ཏུ་མ་
གཏད། དམིགས་མེད་བསམ་བྲལ་གྱི་ངང་ལ་ཚན་བསྲན་བསྐྱེད། ཕན་དུ་རེ་བ་དང་མ་ཐུང་།
སོས་ཀྱང་རློམ་སེམས་མ་བྱེད། ཉམས་དང་བྱིན་རླབས་ཡེངས་སུ་ཆུག །དེ་ནི་ཆོས་ཉིད་དོན་
དམ་པའི་བདེན་པ་ཡིན་པས་ནད་ཐམས་ཅད་སྒྲོན་མེ་བཏེགས་པས་མུན་པ་སངས་པ་བཞིན་
རང་དེངས་སུ་འགྲོ་བ་ཡིན་ནོ། །
སྡུད་པ་ལས། བདེན་པའི་བྱིན་གྱིས་བརླབས་ཀྱིས་མེ་ཡི་ཕུང་པོ་ཞི་ཞེས་སོ། །སྲིའུ་
གསོ་ན། གཉན་སར་ཁྱེར་ལ་ཤ་ཁྲག་གནོད་བྱེད་ལ་ལིངས་ཀྱིས་བྱིན་ལ། སེམས་སྟོང་པ་
ཉིད་དུ་བྱིན་གྱིས་བརླབ་བོ། །ན་ན་ཏིང་ངེ་འཛིན་གྱི་མཐའ་གཏད་བྱ། གོས་ཆུ་ལ་དཀྲུས་ལ་
བྲག་ཤིང་ལ་སོགས་པ་ལ་གཏོར། བུ་ཆུང་གི་རིལ་མ་བསྲེག་ལ་དུད་པ་བཏང་ལ་མེ་དེ་ལ་བུ་
ཆུང་བསྲོ། མཛེ་ཀླད་བྱུག །མཛེ་ཅན་གྱི་ཁ་འཕྲོ་བླུད་སྣམ་ཕྱིང་ལྟ་བུ་ལ་མཛེ་ཅན་གྱི་དྲོད་ལ་
ཕབ་ལ་བཀོན་པས་འཚོ་ངེས་སོ། །གཉན་སར་ཁྱེར་བ་མ་གྲུབ་ན། གཉན་སའི་ཤིང་དང་
རྡེའུ་ལ་སོགས་བཏགས་པས་འགྲུབ་བོ། །ཆར་པ་འབེབས་ན། ཀླུ་ཡོད་ངེས་པའི་ཆུ་མིག་ཏུ།
བ་སུ་ཀི་དང་། དཀར་གསུམ་མངར་གསུམ་གྱི་གཏོར་མ་བྱིན་ལ་ཆར་པ་བསླང་ངོ༌། །དེས་
མ་ཕེབས་ན། མཛེ་ཁྲག་མཛེ་ཀླད་དོར་རྟ་ལ་སོགས་པ་བསྲེགས་ནས་ཆུ་མིག་ཏུ་བླུགས་པས་
ཕེབ་པར་འགྱུར་རོ། །བསྟན་པ་འཇིག་པའི་དགྲ་བྱུང་ན། དེའི་དྲི་མ་དང་མིང་རུས་བྲིས་ལ་
གླང་རུར་བཅུག་ནས་གཉན་སར་བྲུས་ལ་སྤ། གཟུ་དཔང་གསོལ་ཞིང་ལས་འདི་གྱིས་ཤིག་
བྱའོ། །སེར་བ་འབེབས་ན། དུག་ཁྲག་སྣ་ཚོགས་ཡུགས་སའི་དོར་རྟར་བཏུམ་ལ་གཉན་
སར་སྦས་ནས། ཏིང་ངེ་འཛིན་གྱིས་མཐའ་གཏད་དྲག་པོ་བྱས་པས་འོང་ངེས་སོ། །སེར་སྲུང་
36



ཐུན་མོང་མ་ཡིན་པའི་ལེའུ་ལག་བརྒྱད་པ།
བྱེད་ཀྱང་སྟོང་པའི་ངང་ལ་དམིགས་ལ་བྱའོ། །
བརྒྱད་པ་འཐས་ན་བོགས་དབྱུང་བའི་ལེ་ལག་ལ། རྩོལ་བ་དྲག་ཏུ་བྱས་ཀྱང་ཉམས་
ལ་ཡར་སྐྱེད་མེད་ན་འཐས་པ་ཡིན་པས་བོགས་དབྱུང་བ་ལ་གསུམ་སྟེ། སེམས་ཅན་ལ་སྙིང་
རྗེ་བསྒོམ་ལ་བོགས་དབྱུང་བ་དང་། བླ་མ་ལ་མོས་གུས་བསྒོམ་ལ་བོགས་དབྱུང་བ་དང་།
རྐྱེན་དྲག་པོ་ལ་ཐོག་འགེལ་བྱས་ལ་བོགས་དབྱུང་བའོ། །དེ་ལ་ཡོད་ན་སྔོན་དུ་མཁའ་འགྲོ་
དང་ཆོས་སྐྱོང་རྣམས་ལ་གཏོར་ཚོགས་བཏང་ལ། དེ་ནས་འདི་བཞིན་བསམ་པར་བྱ། སྤྱིར་
ཁམས་གསུམ་འཁོར་བའི་སེམས་ཅན་སྙིང་རེ་རྗེ། ཁྱད་པར་དུའང་ད་ལྟར་བདག་ལ་གནོད་
པར་བྱེད་པའི་དགྲ་འདྲེ་འདི་རྣམས་སྙིང་རེ་རྗེ། སེམས་ཅན་འདི་རྣམས་ཀྱིས་བདག་གི་ཕ་
དང་མ་ལན་གྲངས་དཔག་ཏུ་མེད་པ་ཞིག་བྱས་ཤིང་ཕན་མང་པོ་བཏགས་གནོད་པ་མང་པོ་
བསལ་ཞིང་། རང་གི་སྲོག་བསྐྱེད། བུ་ཚ་ལ་གཅེས་པར་བྱས་ཤིང་བསྐྱངས་པ་ཡིན་པས།
ཤིན་ཏུ་དྲིན་ཆེ་བར་འདུག་ཨང་སྙམ་དུ་ཡང་ཡང་བསམ། བདག་གི་ཕ་མ་དྲིན་ཅན་འདི་
རྣམས་བདེ་བར་འདོད་ཀྱང་བདེ་བ་མ་མྱོང་གི་སྟེང་དུ་སྡུག་བསྔལ་འབའ་ཞིག་མི་འདོད་
བཞིན་དུ་དབང་མེད་པར་མྱོང་བ་འདི་རྣམས་སྙིང་རེ་རྗེ་ན་སྙམ་དུ་བསམ། དེ་ཡང་དང་པོ་
སྡུག་བསྔལ་དངོས་ལ་གནས་པ་ལ་བསྒོམ། དེ་བས་སྡུག་བསྔལ་གྱི་རྒྱུ་ཚབ་ཆེན་པོ་སྤྱོད་པ་
རྣམས་མཆི་མ་ཀོ་ཐུལ་བྱུང་བྱུང་དུ་བསྒོམ། དེ་ཡང་སྡུག་བསྔལ་བ་རྣམས་བསམ་ཞིང་ཕྲེང་
བ་བགྲངས་ལ། སྙིང་རེ་རྗེ་ན་ཞེས་པ་ལ་སོགས་པ་བརྒྱ་རྩ་བརྒྱད་ལ་སོགས་པ་བསྒོམ། དེ་
ལྟར་ངལ་གསོ་ཞིང་ཐུན་བཞིར་བསྒོམས་པས། མཇུག་ཏུ་སྙིང་རྗེ་རང་བབས་སུ་སྐྱེ་བ་
འབྱུང་ལ། དེ་སྐྱེས་པ་དེའི་དབང་གིས་སྡིག་སྒྲིབ་ཐམས་ཅད་དག་ནས་དགེ་སྦྱོར་གྱི་བོགས་
རང་བཞིན་གྱིས་འབྱུང་པས། གནས་ལུགས་སྟོང་པ་ཉིད་རྒྱུད་ལ་སྐྱེ། དེ་རྒྱུད་ལ་སྐྱེས་ཙ་ན་
བསྒོམ་མི་དགོས་པར་རང་ཤུགས་ཀྱིས་སེམས་ཅན་ལ་སྙིང་རྗེ་སྐྱེ་བའོ། །
གཉིས་པ་བླ་མའི་མོས་གུས་བསྒོམས་པས་བོགས་དབྱུང་བ་ནི། ལམ་ལ་འབད་རྩོལ་



：：：：：：：：：：：：：：：：：：：：：：：：：：：：：
：：：：：：：：：：
：：：：：：：：：：：：：：：：：：：：：
：：：：：：：：：：：：：：：：：：：：：：：：：：：：：：：：：：：：：：：：：：：：：：：：：，：：：：：：
：：：：：：：：：：：：：，：：：：：：
：：：：：：：：：：：：：：：：：：：：：：：：：：：：：：：：：：：：：：：：：：：：：：：：：：：：
：：：：：：：：：：：
：：：：：：：：：：：：：：：：：：：：：
：：：：：：：：：：：：：：：：：：：：：
：：：：：：：：：：：：：：：：：：：：：
：：：：：：：：：：：：：：：：：：：：：
：：：：：：：：：：：：：：：：：：：：：
：：：
：：：：：：：：：：：：：：：：：：：：
：：：：：：：：：：：：：：：：：：：：
*
： *， *， *
******
******
******
******
་******
་***་ *， *， ， *, *, *， *， *
， ***
**
***
**
***
******
******
***་ * *
： *， *， *，་ * *
： *， *， ****
་******
་***
*， *， ， *, *, *,
*， *
， ***
******
******
******
******
******
******
***་ * *
： ***
**
， *, *, *,
*， *， *， *, **
******
***， *, *,
*, *, *， *， *
， ******
******
**** *
: *， *， *，
*, *
：***
**
***
******
******
******
****, *
， *, *, *， *， *
， ******
***
**
***
**
***
******
*******， ， ， །
་
:
：་
་
，
་
༣༣་་་
.：
༧
,་
་
༈：：
，
་
E
1:|:
1**་
:
ཚེ *
:
，， •ཏིང་
..
ནྟི
:
.
་
.:. ་་་༌" ：：་
.
:
，
H&
ཡ
：;，
སྤྱི ཙླི
*
ང
*
:
: ..
ཀྱི
* *
བ
རྒྱུ
f
ན
༌
，，་
*
་
$ཀྱི་
,
：་
.
，
་བ
་
g
་
པ་གཱ ཙ
་
ཚེ
:
༧
.
ས་
,
*
*#
*
#
་
•
，
:
༧ -
*
:
༼
་
*,
ཚེ་
#
，
，
，
*#
:
; . 4
ཙ
：
ཚ་
N*
，
：
：：
:
：
:
༈ ་་་་་
:
* .
:
*
'
.
གངས་ཅན་སྐྱེས་མའི་དཔེ་ཚོགས་ལས།
དང་ལོངས་སྤྱོད་ཐམས་ཅད་ལིངས་ཀྱིས་མཆོད་པར་ཕུལ་ལ་གསོལ་བ་གདབ་སྟེ། བླ་མ་
བཅས་ཏེ་ཡིད་ཀྱིས་ཕྱག་འཚལ་ཞིང་། རེ་ས་གཞན་མེད་སྙམ་དུ་ཞེ་མནའ་བསྐྱལ། ལུས་
ཐམས་ཅད་ཁེངས་ཏེ་བར་ཆད་ཐམས་ཅད་སེལ་བར་བསམས་ལ། མོས་གུས་དྲག་པོ་དང་
ལམ་མེ་བཞུགས་པར་བསམ། ཆོས་སྐྱོང་བའི་སྲུང་མ་ཐམས་ཅད་བར་སྣང་དང་ས་གཞི་
གཉིས་སུ་མེད་པར་ཐིམ་པས། འོད་དང་གཟི་བརྗིད་དང་བཅས་ཏེ་མངོན་སུམ་བཞིན་བཀྲ་
སངས་རྒྱས་དང་བྱང་ཆུབ་སེམས་དཔའ་ཐམས་ཅད་འོད་ཀྱི་རྣམ་པར་བྱོན་ནས་བླ་མ་དང་
རྣམས་དང་ཡི་དམ་དཀྱིལ་འཁོར་གྱི་ལྷ་ཚོགས་མཁའ་འགྲོ་མ་དང་བཅས་པ་རྣམས་དང་།
ཕྱོགས་བཅུ་དུས་གསུམ་རྣམས་ན་བཞུགས་པའི་རྩ་བ་དང་བརྒྱུད་པར་བཅས་པའི་བླ་མ་
བསྒོམ་ལ། གདུང་སེམས་དུང་པ་ཞིག་བསྐྱེད་དོ། །
དེ་ནས་བླ་མའི་ཐུགས་ཀ་ནས་འོད་ཟེར་དཔག་ཏུ་མེད་པ་ཕྱོགས་བཅུར་འཕྲོས་པས།
རང་ལ་ཕན་ཐོགས་པའི་རྩ་བའི་བླ་མ་བཀའ་དྲིན་ཅན་གང་ཡིན་པ་དེ་ཤིན་ཏུ་གསལ་བར་
མལ་དུ་ཡོད་པའི་སྤྱི་བོའི་སྟེང་དུ་ཉི་ཟླ་པདྨའི་གདན་ལ་གདམས་པ་དང་བྱིན་རླབས་ཀྱིས་
སྔོན་ལ་བྱམས་པ་དང་སྙིང་རྗེ་བྱང་ཆུབ་ཀྱི་སེམས་བརྟན་པར་བསྒོམས་ལ། དེ་ནས་རང་ཐ་
གོང་དུ་འཕེལ་བར་འགྱུར་བ་ཡིན་པས། རང་སྟན་བདེ་བ་ལ་སྤྱོད་ལམ་བདེ་བར་བསྡད་ལ།
དུ་བཏབ་པས། མོས་གུས་ནམ་ཆུད་པ་དང་བྱིན་རླབས་ཞུགས་ཏེ། ཉམས་རྟོགས་གོང་ནས་
ཀྱི་འདུ་ཤེས་བསྐྱེད་ལ། བླ་མའི་རྣལ་འབྱོར་དང་ལྡན་པས་གསོལ་བ་དྲག་པོ་ཡང་ནས་ཡང་
ཀྱིས་རང་ལ་ཕན་ཐོགས་པའི་རྩ་བའི་བླ་མ་བཀའ་དྲིན་ཅན་གང་ཡིན་པ་དེ་ལ་སངས་རྒྱས་
ལིངས་ཀྱིས་བཞག་ལ། ཉིན་མཚན་ཐུན་བཞིར་བཅད་ལ། གདམས་པ་དང་བྱིན་རླབས་
ལན། དེ་ལ་སྡུག་བཙིར་གྱིས་བསྒོམ་ཀྱང་མི་ཕན་པས། ཆོས་ཀྱི་བྱ་བ་གཞན་ཐམས་ཅད་
རླབས་མི་འཇུག་པ་དེ་ཅིས་ལན་ན། གསོལ་བ་བཏབ་ཀྱང་མོས་གུས་དྲག་པོ་མ་སྐྱེས་པས་
དྲག་ཏུ་བྱས་ཀྱང་བློ་ལ་ཡར་སྐྱེད་མེད་ན་བླ་མའི་བྱིན་རླབས་མ་ཞུགས་པས་ལན་ལ། བྱིན་
མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
''
་ཞིག་
པ་
=
：
6
4
.:28
,ནྟི , ,
,
,
་ •
fr
，
.
©
，
,
.
.
*
**
，-.
," ་
་.
**
82
་
ange
：་
*
་
; . "
་་ ་ ：
༡
ཅི༔ '
༢4
ཙྪཱ
..
༥–
;:་
*
རྒྱུ་*
་པ་
=།
tw
..
*
རྒྱུ
:
བ
$4
4
ནྟི
&
，
*
.....： ཚ
ན
-
.h%
，
....
,"
རྒྱུ:
་， ,་་
*
རྒྱ་
ཚf
༧
•
*
ལ་བ
- ས
་ཀ་ཁ་
：
༩
,
， ..
JA
ནི
པ
"
1:
F
་
|:
.
་
ཤབ ན་
，་
་
༣
:
,
''
W
.་，
༣,
་
༧



ཐུན་མོང་མ་ཡིན་པའི་ལེའུ་ལག་བརྒྱད་པ།
རིན་པོ་ཆེ་སེམས་ཅན་ཐམས་ཅད་ཀྱི་དོན་དུ་བདག་ལ་བྱིན་གྱིས་བརླབ་པར་མཛད་དུ་
གསོལ། ཉམས་མྱོང་དང་རྟོག་པ་ཁྱད་པར་དུ་འཕགས་པ་བདག་གི་རྒྱུད་ལ་སྐྱེ་བར་མཛད་
དུ་གསོལ། བདག་གི་སྡིག་སྒྲིབ་དང་སྡུག་བསྔལ་དང་བར་ཆད་ཐམས་ཅད་ཞི་བར་མཛད་དུ་
གསོལ། ཞེས་ཡང་དང་ཡང་དུ་འོ་དོད་འབོད་དོ། །
གདུང་སེམས་གཏིང་ནས་སྐྱེས་ན་ཚིག་ཏུ་མ་བཏོན་ཡང་འགལ་བ་མེད་དོ། །བླ་མའི་
ཐུགས་ཉིད་ནམ་མཁའ་ལྟ་བུའི་ཀློང་ནས་བྱིན་རླབས་ནམ་མཁའ་ལྟ་བུ་དེ། རང་གི་སེམས་
ཉིད་ནམ་མཁའ་ལྟ་བུ་ལ་འཇུག་པ་ལ་ཐེ་ཚོམ་ག་ལ་སྲིད་སྙམ་དུ་གཤའ་མར་ཡིད་ཆེས་པར་
བྱ་ཞིང་། གསོལ་བ་རུས་པའི་གཏིང་ནས་གདབ་པར་བྱའོ། །
དེ་ལྟར་བྱས་ན་བྱིན་རླབས་མི་འཇུག་མི་སྲིད་པ་ཡིན་ནོ། །དེ་ལྟར་ཉིན་མཚན་ཐུན་
བཞིར་ལོང་པར་གསོལ་བ་བཏབ་ལ། ཐུན་འཇོག་ཁར་བླ་མ་འོད་དུ་ཞུ་ནས་རང་གི་སྤྱི་བོ་
ནས་མར་ཐིམ་པས་རང་སེམས་དང་དབྱེར་མེད་དུ་འདྲེས་པར་བསམ་ལ་རིག་པ་ཁྱབ་
གདལ་ཆེན་པོའི་ངང་ལ་ལྷུག་གེ་བཞག་གོ། །རྗེས་སྤྱོད་ལམ་རྣམ་བཞིའི་དུས་སུ་དུང་ཙམ་
དྲན་པར་བྱ། མོས་གུས་དུང་པ་རེ་བྱའོ། །དེ་ཀ་ལྟར་ཡང་ནས་ཡང་དུ་བསྐྱངས་པས་མོས་
གུས་ཆུད་པ་དང་བྱིན་རླབས་ཞུགས་ཏེ་ཉམས་མྱོང་དང་རྟོགས་པ་འཆར་བར་འགྱུར་བ་
ཡིན་ནོ། །
གསུམ་པ་རྐྱེན་དྲག་པོ་ལ་ཐོག་འགེལ་བྱས་ཏེ་བོགས་དབྱུང་བ་ནི། སྤྱིར་ཡིད་ཡུལ་ན་
གོ་བ་ཡོད་པ་ཙམ་གྱིས་མི་ཆོག་སྟེ། དགག་སྒྲུབ་ཀྱི་གནས་ལ་ཡང་ནས་ཡང་དུ་བསྲེ་ཞིང་
རྩལ་ཕྱོགས་མེད་དུ་སྦྱང་དགོས། དེ་ལྟར་མ་སྦྱངས་ན་རྐྱེན་དྲག་པོ་དང་འཕྲད་ཙམ་ན། དགྲ་
བྱུང་དུས་སྐྱེལ་མས་བོར་བ་ལྟར་བློ་ཐ་མལ་དུ་ལུས་པས། འགལ་རྐྱེན་བྱུང་དུས་དེ་ཉིད་དུ་
ཐོག་འགེལ་བྱས་ལ་སེམས་དང་ཆོས་སུ་བསྲེ་དགོས་སོ། །འདྲེས་པ་ཙམ་གྱིས་ཀྱང་མི་
ཆོག་སྟེ། རྩལ་ཕྱོགས་མེད་དུ་མ་སྦྱངས་ན། ཟག་མེད་ཀྱི་ཡོན་ཏན་ཕྱོགས་མེད་དུ་མི་འཆར་



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
བས། འགལ་རྐྱེན་སྣ་ཚོགས་ཐོག་འགེལ་བྱས་ཤིང་ཕྱོགས་མེད་དུ་རྩལ་སྦྱང་། རྩལ་སྦྱོར་བ་
ལ་ཁྲིག་ཁ་མ་བཤིགས་ན་ཚུལ་འཆོས་ཀྱིས་འཆིང་བས། གང་བྱུང་གི་སྣང་བ་ཐད་ཀར་
གཅོད་ཅིང་སྤྱོད་པ་ཅི་ཐོད་ཐོད་དུ་སྤྱད་དགོས་པས། འདི་ལྟར་བསམ་བར་བྱ། བདག་
སངས་རྒྱར་མ་འདོད་པ་འདི་འཁོར་བ་ཐོག་མ་མེད་པ་ནས་སྣང་བ་ལ་བདེན་པར་ཞེན་ནས།
བླང་དོར་འབའ་ཞིག་བྱས་ཏེ་རོ་སྙོམས་པས་ལན་འདུག །སེམས་ཉིད་གནས་ལུགས་ལ་སྐྱེ་
འཆི་དང་། གཙང་བཙོག་དང་དགྲ་གཉེན་ལ་སོགས་པ་གང་ཡང་གྲུབ་པ་མི་འདུག་པ་ལ་
ངས་གྲུབ་གྲུབ་པོར་བཟུང་ནས། བསྒྱུར་མ་ནུས། བསྲེ་མ་ནུས་པས་ལན་འདུག །ད་ཁྱེད་
རང་ཇི་ལྟར་སོང་བར་སོང་སྙམ་དུ་བསམ་ཞིང་། གཉིས་སུ་འཛིན་པའི་རྟོག་པ་རྒྱངས་ཀྱིས་
བསྒྱུར་ཏེ། ཕཊ་ཕཊ་བྱས་ལ། གང་ལ་ཡང་ཉམ་ང་ཞིང་བག་ཚ་བ་དེ་དང་བསྲེས་ལ་སྙེམས་
དང་མ་བྲལ་གྱི་བར་དུ་ཡང་དང་ཡང་དུ་རྩལ་སྦྱང་ངོ༌། །དེ་ཡང་དང་པོ་རིག་པ་ལ་ངར་
བཏགས་ལ་ལྟ་བའི་རྦད་ཁམས་བསྐྱེད་ལ། དགྲ་སྡང་བ་དང་། བུ་གཉེན་དང་། ཟས་སྐོམ་
ཞིམ་མི་ཞིམ། མཛེ་ཅན་དང་། ནད་རིམས་དང་། རོ་བག་དང་། རྣམ་སྣང་ལྟ་བུ་སྐྱུག་བྲོ་བ་
དང་། ཉམ་ང་བ་དང་། སྐྱི་འཇིགས་པ་ཐམས་ཅད་ལ་རྩིས་གདབ་མེད་པར་མི་ཕོད་བརྫི།
འཁྲི་བ་བཅད། སྐྱོན་ངོས་བཟུང་། མཚང་ཡུལ་ན་བཏོན་ལ། བློས་རྩིས་གདབ་མེད་པར་
བསྲེས་ལ་གློད་ནས་བཞག་གོ། །དུ་བ་དང་། རྒོད་པ་དང་། འོ་དོད་འབོད་པ་ལ་སོགས་པ་
སྨོན་པའི་སྤྱོད་པ་བྱས་ལ། ཁྲིག་ཁ་བསྒྱུར་ཏེ། མི་ཁྱུ་ནས་ཕུད་ལ་བཞག་གོ། །
དེ་ལྟར་བྱས་ཤིང་འདོད་པའི་བློ་གང་ཡང་ཕུགས་སུ་མི་གཞུག་པར། སྐྱག་གཏད་མེད་
པར་གཡས་མེད་དུ་བཞག་གོ། །དེ་ལྟར་ཡང་དང་ཡང་དུ་རྩལ་སྦྱངས་པས། འཁྲུལ་པ་
བཙན་ཐབས་སུ་འཇིག །ཞེན་པ་རང་ལོགས་སུ་འགྲོ། མོས་གུས་ཤུགས་འབྱུང་དུ་སྐྱེ།
མཚན་མ་རང་གྲོལ་དུ་འགྲོའོ། །དེས་འབྲས་བུ་སྐུ་གསུམ་ཐོབ་བམ་ཞེ་ན། ཆོས་ཐམས་ཅད་
སྟོང་པ་ཉིད་དུ་རྟོགས་ཤིང་མངོན་དུ་གྱུར་པ་ནི་ཆོས་ཀྱི་སྐུའོ། །དེའི་ངང་ནས་སྨོན་ལམ་གྱི་
སྨྱོན་པའི་ཕྱིར་བསྔཤིང་འདོད་པའི་བློ་གང་ཡང་དང་ཡང་དུ་རྒྱལ་སྒྱུར་གས་འབྱུང་དུ་སྐྱེ།



་་ ཐུན་མོང་མ་ཡིན་པའི་ལེའུ་ལག་བརྒྱད་པ།
སྟོབས་ཀྱིས་འགྲོ་དོན་ཅི་ཡང་འབྱུང་བ་ནི་སྤྲུལ་པའི་སྐུའོ། །འགྲོ་དོན་བྱེད་བཞིན་དུ་རྟོག་པ་
མེད་པ། རྟོག་པ་མེད་བཞིན་དུ་འགྲོ་དོན་འབྱུང་། དེ་གཉིས་གཉིས་སུ་མེད་པར་ལོངས་
སྤྱོད་པ་ནི། ལོངས་སྤྱོད་རྫོགས་པའི་སྐུའོ། །སྐུ་གསུམ་པོ་དེ་དབྱེར་མེད་ངོ་བོ་བསམ་
བརྗོད་ལས་འདས་པ་གཅིག་ཏུ་རྟོགས་པ་ནི་ངོ་བོ་ཉིད་ཀྱི་སྐུའོ། །ཐུན་མོང་མ་ཡིན་པའི་ལེ་ལག་
བརྒྱད་པ་རྫོགས་སོ།། །།



གངས་ཅན་སྐྱེས་མའི་དཔེ་ཚོགས་ལས། ་ མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
༄༅། །གསལ་བྱེད་སེམས་ཀྱི་མེ་ལོང་ཁ་འཐོར་
ཉམས་ཀྱི་ཡིག་ཆུང་མན་ངག་རིན་ཆེན་
གཏེར་མཛོད་བཞུགས་སོ། །
ཞལ་གདམས་གསུང་གི་སྒྲོན་མ། མ་རིག་འཁྲུལ་པ་འཇོམས་མཛད་ཅིང་། །རིག་པ་རང་ཤར་
སྟོན་མཛད་པའི། །བཀའ་དྲིན་ཅན་གྱི་བླ་མ་ལ། །གུས་པས་སེམས་ཀྱིས་ཕྱག་འཚལ་ལོ། །
འཁྲུལ་བ་དུག་ལྔ་གཅོད་མཛད་པའི། །གཅོད་ཀྱི་ཞལ་གདམས་ཡི་གེར་བཀོད། །མ་ཅིག་
ལབ་སྒྲོན་སྐུ་ལ་བཤགས། །ལས་ཅན་ཀུན་ལ་ཕན་གདགས་ཕྱིར། །ཞལ་གྱི་གདམས་པ་
འདི་ཉིད་ནི། །ལོག་ལྟ་ཅན་གྱིས་ཐོས་མི་བྱ། །དེ་ཕྱིར་ལས་ཅན་བུ་ལ་གདམས། །སེམས་
བསྐྱེད་སྐྱབས་འགྲོ་སྔོན་སོང་ནས། །ལུས་སེམས་ཕྲལ་དང་ལས་རིམ་རྣམས། །བླ་མའི་
གསུང་བཞིན་གོང་དུ་བྱ། །དེ་ཡང་གདམས་པ་འདི་ལྟ་སྟེ། །གཉན་ཐོག་གཉན་ནི་མ་ཕེབས་
ན༑ ༑ལོང་བ་ཐང་སྟོང་དོན་མེད་པར། །སྟོང་པར་དོན་མེད་འདུག་དང་མཚུངས་ཞེས་པས།
གཉན་ནི་ས་བདག་ཀླུ་གཉན་དང་། །རྒྱལ་པོ་དམ་སྲི་འདྲེ་མོའི་ཚོགས། །བདུད་བཙན་
གཤིན་རྗེ་ལ་སོགས་གཉན། །འོན་ཀྱང་དེ་བས་གཉན་པ་ནི། །སྟོང་ཉིད་རྟོགས་པའི་རྣལ་
འབྱོར་གཉན། །ཅིས་ཏེ་འཁོར་འདས་ཐམས་ཅད་ཀྱང་། །བྱང་ཆུབ་སེམས་སུ་འདུས་ཕྱིར་
གཉན། །དེ་ཕྱིར་རང་སེམས་དྲི་མེད་འདི། །མ་བཅོས་ངང་ལ་གནས་གྱུར་ན། །སྣང་སྲིད་ལྷ་
འདྲེ་ཐམས་ཅད་རྣམས། །ཆོ་འཕྲུལ་སྣ་ཚོགས་སྟོན་དུ་འོང་། །མངོན་སུམ་ཆོ་འཕྲུལ་འདི་
ལྟ་སྟེ། །བདུད་བཙན་གཤིན་རྗེ་སྲིན་པོ་དང་། །ཕོ་བདུད་བྱེ་བ་དུང་ཕྱུར་དང་། །རི་བོ་ཆེ་
དང་ཉི་ཟླ་བརྡེག །སྟག་སེང་དོམ་དྲེད་ལྕེ་སྤྱང་སོགས། །མི་སྡུག་གདུག་པའི་གཟུགས་ཅན་



གསལ་བྱེད་སེམས་ཀྱི་མེ་ལོང་ཁ་འཐོར་ཉམས་ཀྱི་ཡིག་ཆུང་མན་ངག་རིན་ཆེན་གཏེར་མཛོད།
གྱིས། །ཆོ་འཕྲུལ་མི་འདྲ་བསམ་འདས་སྟོན། །རླུང་དང་ཚུབ་མ་ཁ་ཆར་དང་། །ཐོག་དང་
སེར་བ་ལ་སོགས་ཀྱིས། །རྣལ་འབྱོར་ཏིང་འཛིན་བར་དུ་གཅོད། །གཞན་ཡང་གཟི་བྱིན་ཆོ་
འཕྲུལ་ནི། །བ་སྤུ་གཡོ་དང་ལུས་འདར་དང་། །རྡུལ་འབྱུང་ལུས་འདར་སྐད་མི་ཐོན། །
འཕྲལ་ལ་མིང་ནས་ལྷང་ལྷང་འབོད། །ལུས་ཀྱི་ན་ཚ་བསམ་མི་ཁྱབ། །སྡུག་ཅིང་བསྔལ་
གྱུར་སེམས་བྱུང་ན། །སློང་བའི་ཚད་ཡིན་ཨེ་མ་ཧོ། །དེ་ལ་འཇིགས་སེམས་མི་བྱའོ། །དེ་
ལྟར་ཆོ་འཕྲུལ་མ་བྱུང་གིན། །སྐྱེད་མེད་བོགས་མེད་རྟོགས་པ་མེད། །ཇི་ལྟར་བསྒོམས་ཀྱང་
མ་བླངས་ན། །གནད་ཀྱི་ཞལ་གདམས་འདི་ལྟར་བྱ། །གཉན་སའི་དམིགས་སུ་མ་སོང་ན། །
གོས་ཐོག་མེ་བཙའ་བྱས་དང་མཚུངས་ཞེས་པས། ནད་དམ་གཟེར་གྱི་སྟེང་དུ་མེ་བཙའ་མ་
བྱས་པས་ཕན་པར་མི་འགྱུར་བ་དང་མཚུངས་ཏེ། ལྷ་འདྲེ་གནས་པའི་ས་དམིགས་སམ། །
ཁང་ཁྱིམ་ལྟ་བུར་མ་ཕྱིན་ན། །ཆོ་འཕྲུལ་ཅི་ལ་འོང་སྟེ་མི་འོང་། །དེ་ཕྱིར་གཟེར་ཐོག་མེ་
བཙའ་བྱ། །རི་རྒྱལ་ཡིན་ན་རྩེ་ལ་འདུག །རྒྱ་མཚོའི་འགྲམ་མམ་གཉན་པའི་ས། །ཤིང་
གཅིག་རྩའམ་དུར་ཁྲོད་དཀྱིལ། །ལམ་པོ་ཆེའམ་མདུན་སའམ། །བྲག་དམར་བཙན་ནམ་
བདུད་ལ་སོགས། །གཤིན་རྗེའི་ཞལ་ལམ་བདུད་ཀྱི་ལྟག །གོང་གསུམ་བཙན་གྱི་འགྲིམ་
ལམ་སྟེ། །གཉན་ས་རྟོག་པས་བཙལ་བར་བྱ། །ཡང་ན་ལྷ་ཁང་བདག་མེད་དང་། །ཁྱིམ་
བུད་ཡུལ་བུད་མི་ཇིབ་ས། །དམ་སྲི་དབེན་སྙིང་ལ་སོགས་སམ། །མཆོད་རྟེན་ཞིག་རལ་
ཐེམ་པ་ལ། །དམིགས་ཤིང་ཉམས་སུ་བླང་བར་བྱ། །ཡང་ན་འདུག་གནས་འདི་ལྟ་སྟེ། །རིན་
ཆེན་འབར་བ་འདྲ་བའི་སྟེང་དུ་འདུག །གདུགས་འདྲ་བའི་ཏོག་གོ། །ཉའི་སྒང་། དུང་གི་
ལྟོ་བ། པདྨའི་དཀྱིལ། དཔལ་བེའུ་དཀྱིལ། རྒྱལ་མཚན་གྱི་ཏོག །མ་ངེས་སེམས་ཅན་འདྲ་
བའི། སེངྒེ་འདྲ་བའི་སྡེར་མོ། སྟག་འདྲ་བའི་ཁ། ལྕེ་སྤྱང་འདྲ་བའི་སྡེར་མོ། འདབ་ཆགས་
འདྲ་བའི་སྙིང་ཁ། རུལ་སྦལ་ལམ་ལྕོང་མོ་འདྲ་བའི་སྟེང་། སྦྲུལ་ལམ་ཉ་འདྲ་བའི་མགོ། ཆུ་
མིག་ལྔ་བདུན་ལ་སོགས་པའི་འདུས་སའོ། །གཞན་ཡང་ནགས་མེད་ཤིང་གཅིག་ལ་སོགས་



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
པ་རིག་པས་དཔྱད་ལ་འདུག །དེ་ཡང་ཆོ་འཕྲུལ་མ་བྱུང་ཞིང་། །ཉམས་རྟོགས་རྒྱུད་ལ་མ་
ཤར་ན། །སློང་བའི་གདམས་པ་འདི་ལྟར་བྱ། །དཔེར་ན་རྒྱལ་པོ་ཁ་རྗེ་ཆུང་ངམ་འཇམ་
གྱུར་ན། །རྒྱལ་སྲིད་བྲན་ཁོལ་མི་ཁུལ་ཉིད་དང་མཚུངས་ཞེས་པས། རྒྱལ་པོས་ཁྲིམས་སམ་
ཆད་པའམ། གཞན་དག་གདུལ་བར་མ་བྱས་ན། མི་ཐམས་ཅད་བཀའ་ལ་མི་ཉན་པ་དང་
འདྲ་སྟེ། དེས་ན་རི་རྒྱལ་ཡིན་ན་རྩེ་ནས་ཐེངས་བདུན་བདུན་བསྙིལ་བར་དམིགས་ཤིང་
བརྟུལ་ཞུགས་བྱ། གངས་བྲག་རྩེ་རྒྱལ་ཤིང་ལ་སོགས། །བཤིག་ཅིང་སྙིལ་བ་བདུན་
བདུན་བྱ། །རྒྱ་མཚོ་ཆུ་མིག་ཐམས་ཅད་ལ། །ལྕགས་རྒོད་ཐུ་ལུམ་འབར་བས་སྲེག །དེ་ཡང་
བསམ་པ་བདུན་བདུན་བྱ། །གཞན་རྣམས་རྒྱ་གྲམ་ལ་སོགས་གོང་བཞིན་དམིགས་པ་
བདུན་བདུན་བྱ། དེ་ལྟར་བདུན་ནམ་ཉི་ཤུ་གཅིག །རིག་པ་རྟུལ་ཤུལ་ངར་ཆགས་བྱ། །ཕཊ་
སྒྲ་གདབ་ཅིང་གཅེར་བུར་བུད། །གཉན་སའི་སྟེང་དུ་མཆོང་གྲབས་བྱ། །རིག་པ་ཉམས་
དགའ་སྐྱི་ཟིང་པ། །དགའ་ཡལ་ངར་དང་ཆས་པ་འབྱུང་། །གར་བྱུང་ས་དམིགས་ཡིན་པར་
ངེས། །དེ་རུ་མ་ཡེངས་ཉམས་སུ་བླང་། །དེ་ལྟར་ཉམས་སུ་བླངས་གྱུར་ན། །འདི་བཞིན་ཆོ་
འཕྲུལ་ངེས་མེད་འབྱུང་། །དངོས་སུ་བརྡེག་དང་འདར་བ་དང་། །མི་ལྟར་བྱུང་ནས་འདི་སྐད་
ཟེར། །འོག་ཆོད་སྙིང་ཕྱུང་ཡན་ལག་བྲེགས། །ཟེར་གྱིན་ཤེས་པ་བསྒྱུར་བ་དང་། །མཁའ་
ལ་རང་ཉིད་འཕུར་སྙམ་བྱེད། །འཇིགས་ཤིང་ཉམ་ང་བག་ཚ་འབྱུང་། །གཞན་ཡང་། སྙིང་
བཏོན་ལག་ཏུ་ཁྱེར་བ་དང་། །བཏེགས་ནས་ཟབ་བསྒྱུར་ལུས་མེ་འབར། །སྡིགས་པ་ལུས་
ཞུགས་སྦྲུལ་གྱིས་བཅིངས། །སྡོམ་ཅན་གྱིས་ཟོས་མགོ་ལུས་ཕྱེ། །མུན་པས་གཡོགས་དང་
དམག་གིས་ཁྱེར། །སྐྱེས་པ་གྲི་མདུང་མཚོན་ཆ་ཅན། །དཔག་མེད་བྱུང་ནས་ཁྱེར་ཞེས་དང་། །
འཇིགས་པའི་ཆོ་འཕྲུལ་ཅི་བྱུང་རྣམས། །གཉན་སའི་ཆོ་འཕྲུལ་ཡིན་ཤེས་ན། །བླ་མའི་
གདམས་ངག་ཐོབ་པར་གྱིས། །བླ་མའི་གདམས་ངག་མ་ཐོབ་ན། །བར་ཆོད་ཆོ་འཕྲུལ་འདི་
འབྱུང་པས། །དེ་ཕྱིར་རྟོག་པ་ཁོང་དུ་ཆུག་ཅེས་པའོ། །
94



གསལ་བྱེད་སེམས་ཀྱི་མེ་ལོང་ཁ་འཐོར་ཉམས་ཀྱི་ཡིག་ཆུང་མན་ངག་རིན་ཆེན་གཏེར་མཛོད།
༈ དྲི་མེད་ལྷན་སྐྱེས་ཆོས་ཀྱི་སྐུ། །མ་བཅོས་གཉུག་མའི་ངང་ལ་བཞུགས། །བཀའ་
དྲིན་ཅན་ལ་མགོས་ཕྱག་འཚལ། །གཅོད་བྱེད་གདམས་ངག་རྣམ་གསུམ་བསྟན། །ཆོ་
འཕྲུལ་ཇི་ལྟར་བྱུང་གྱུར་ཀྱང་། །ཏིང་འཛིན་མ་བཅོས་སྤྲོས་བྲལ་ནམ་མཁའ་འདྲ། །འཁྲུལ་
སྣང་ཆོ་འཕྲུལ་ཅི་བྱུང་ཡང་། །སྐྱེ་མེད་ཆོས་སྐུའི་ངང་གནས་པས། །དཔེར་ན་ནམ་མཁའ་
སྟོང་པ་ལ། །མཚན་མའི་ཆོས་ཀྱིས་མི་གནོད་ཅིང་། །ཕན་མེད་གནོད་མེད་ནམ་མཁའ་འདྲ་
ཞེས་པས། ནམ་མཁའ་ལ་དཀར་པོས་ཀྱང་ཕན་གདགས་སུ་མེད་ལ། ནག་པོས་ཀྱང་
གནོད་སྐྱེལ་དུ་མེད་པས། དེ་བཞིན་སྐྱེ་བ་མེད་པའི་སེམས་ཀྱི་ངོ་བོ་འདི་ལ་ཡི་དམ་གྱི་
ལྷའམ། ཆོས་སྐུས་ཀྱང་ཕན་གདགས་སུ་མེད་ལ། ནག་པོས་ཀྱང་གནོད་སྐྱེལ་དུ་མེད་པས།
དེ་བཞིན་སྐྱེ་བ་མེད་པའི་སེམས་ཀྱི་ངོ་བོ་འདི་ལས། ཡི་དམ་གྱི་ལྷའམ། ཆོས་སྐུས་ཀྱང་ཕན་
གདགས་སུ་མེད་ལ། བདུད་བཙན་གཤིན་རྗེ་ལ་སོགས་པའམ། དམྱལ་བའི་སྡིག་པས་མི་
གོས་པས་གནོད་ས་མི་རྙེད་པ་དང་འདྲ་བས། དེ་ལྟར་གོ་རྟོགས་རྒྱུད་ལ་ཁེལ་བར་བྱའོ། ། །
དེ་ལྟར་གོ་ཞིང་རྟོགས་ཀྱང་ཉམས་བླངས་ཆུང་བའམ། གོམས་འདྲིས་ཆུང་བ་རྣམས་
ཀྱིས། ལྷ་འདྲེའི་གཟི་བརྗིད་དམ་ཆོ་འཕྲུལ་མ་བཟོད་ནས། ཅུང་ཞིག་ཐེ་ཚོམ་ཉམ་ང་ན།
འདི་ལྟར་རང་གི་རྒྱུད་ལ་བསམ། སེམས་ཅན་ཐམས་ཅད་སྤྲོས་བྲལ་ནམ་མཁའ་ལྟ་བུ་ནི།
བླ་མས་ངོས་སྤྱད་པ་དེ་ཡིན་པས། རང་སེམས་འཁྲུལ་པའི་སྣང་བར། ལྷ་འདྲེའི་ཆོ་འཕྲུལ་
ཅི་བྱུང་ཡང་། ཁྱོད་ཀྱིས་བདག་སྐྱེ་ཆོད་ཤ་དང་ཁྲག་ལ་ལོངས་སྤྱོད་ཀྱིས། སེམས་སྤྲོས་བྲལ་
གྱི་ངང་ལ་ཅི་ཡང་མ་གྲུབ་སྙམ་དུ། གདམས་ངག་ལ་དཔའ་བྱས་ལ། ཉམ་ང་མེད་པར་
ཉམས་ལེན་བྱས་པས། བརྟན་པ་ཐོབ་ནས་འོང་ངེས་གསུངས་སོ། །
དབང་པོ་ཐ་མའམ་ལས་མ་དག་པ་ཞིག་གིས། འདྲེའམ་ནད་ལ་ཕན་ནི་འདོད། །
སེམས་ཀྱི་དོན་གཉུག་མ་ནི་མ་གོ། བླ་མའི་གདམས་ངག་ཉམས་སུ་མི་ལེན་པ་ཞིག་གིས།
གཉན་སར་འགྲོ་ན་གདེང་ནི་མེད། དེར་ལྷ་འདྲེའི་ཆོ་འཕྲུལ་བར་ཆོད་འབྱུང་དུས་འདི་ལྟར་
་



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
ཉམས་སུ་ལོངས་གསུངས། གདོན་དང་འདྲེ་ནི་འདི་རྣམས་ཀྱིས་སུ་ལ་གནོད་གང་ལ་གནོད།
བདག་གི་ལུས་ལ་གནོད་ན། ལུས་ཤ་ཁྲག་གི་གདོས་པ། རྣག་ཁྲག་གི་རྐྱལ་བ། རུས་པའི་
དུམ་བུ། ཆུ་རྒྱུས་ཀྱི་དྲ་བ། མི་གཙང་བའི་རྫས་ཀྱིས་གང་བ། འབྱུང་བ་བཞིའི་གཡར་པོ་
འདི་ལ། གནོད་ན་སའམ་རྡོའམ་འབྱུང་བ་བཞི་ལ་ཡང་གནོད་ཐང་སྟེ་མི་གནོད། དེ་ལ་
གནོད་ན་ད་ལྟར་ཁྱེར། ཤ་འདོད་ཤ་ཁྱེར་ཁྲག་འདོད་ཁྲག་ལ་སོགས་པ་ཁྱེར་སྙམ་དུའོ། །
སེམས་ལ་གནོད་ན་ནམ་མཁའ་ལ་ཡང་གནོད་དེ། གནོད་པར་མི་འདུག་སྟེ་སྟོང་པ་
སྤྲོས་བྲལ་ངང་དུ་འདུག །གནོད་པ་ཡོད་ན་ཡ་གི་སྤྱི་བོའི་གཙུག །མ་གི་རྐང་པའི་མཐིལ།
བ་སྤུའི་བུ་གར་ཚོལ་གནོད་པའམ་བཅད་གཏུབ་ཀྱིས་ཤིག་པར་བསམས་ལ། སེམས་སྤྲོས་
བྲལ་ངང་ལ་བཞག །ཞལ་གདམས་རིན་ཆེན་སྒྲོན་མའོ། །
༈ དེ་ལྟར་ཉམས་སུ་བླངས་པའི་ཆོད་ཚད་གདམས་ངག་འདི་ལྟར་བསྟན། དེ་ལ་
གོང་གི་ལྷ་འདྲེའི་ཆོ་འཕྲུལ་གཟི་བྱིན་རྨི་ལམ་རྣམས། ཡང་ན་རང་གི་སྙིང་བོར་ནས་ཁྱེར་
རམ། རང་གི་མགོ་ནས་མངོན་སུམ་དུ་ཆེམ་ཆེམ་འཆའ་བ་བྱུང་ན། ཉམ་ང་བ་དང་། བག་ཚ་
བ་མི་འདུག་ན་ཆོད་པའི་ཚད་ཡིན། མཆོག་གི་ཆོད་ཚད་ནི། གོང་གི་ཆོ་འཕྲུལ་མངོན་སུམ་
ལ་སོགས་པ་ཅི་དང་ཅི་བྱུང་ཡང་། སྐྱེ་མེད་ངང་ལ་གསལ་ཐེབས་ཤིང་། རིག་པ་སྤྲོས་བྲལ་
ངང་ལ་གནས་ན། མཆོག་གི་ཆོད་ཚད་བྱ་བ་ཡིན། ཐུན་མོང་གི་ཆོད་ཚད་ནི། སེམས་ཉིད་
གཉུག་མ་འདི་ལ་གཅད་བྱ་གཅོད་བྱེད་མི་འདུག་སྙམ་པའི་སེམས་ཀྱིས་སྒྲོ་འདོགས་ཆོད་ན།
ཐུན་མོང་གི་ཆོད་ཚད་བྱ་བ་ཡིན་གསུངས་སོ། །་་
༈ འཁྲུལ་བའི་རྟོག་པ་ཆོད་མཛད་པའི། །བྱང་ཆུབ་སེམས་ལ་གུས་ཕྱག་འཚལ། །དེ་
ཡི་ཚར་ཚད་འདི་ལྟར་ཏེ། །ལྷ་འདྲེའི་ཆོ་འཕྲུལ་ཐམས་ཅད་ཀྱང་། །མ་ལུས་ལྷོད་ཀྱིས་ཞི་བ་
ཡང་། །ཚར་བའི་ཚད་དུ་གསུངས་པ་ཡིན། །འོན་ཀྱང་མཆོག་གི་ཚར་ཚད་ནི། །ལྷ་འདྲེའི་ཆོ་
འཕྲུལ་ཅི་བསྟན་ཀྱང་། །རང་སེམས་སྐྱེ་མེད་གདེང་དང་ལྡན། །ལྷ་འདྲེ་རང་གིས་སེམས་སུ་



གསལ་བྱེད་སེམས་ཀྱི་མེ་ལོང་ཁ་འཐོར་ཉམས་ཀྱི་ཡིག་ཆུང་མན་ངག་རིན་ཆེན་གཏེར་མཛོད།
ཕྲོལ། །སེམས་ཉིད་སྤྲོས་བྲལ་ཀློང་གྱུར་ནས། །མཆོག་གི་ཚར་ཚད་ཡིན་པར་གསུངས། །
ཡང་ན་རྨི་ལམ་ཚར་ཚད་ནི། །རྟ་མཆོག་མ་ཧེ་གླང་པོ་གཡག །དུད་འགྲོའི་རྣམ་པ་འབུལ་བ་
དང་། །གསེར་དངུལ་ལ་སོགས་རིན་ཆེན་གཏེར། །ནས་དང་འབྲུ་ལ་སོགས་པ་དང་། །སྣམ་
བུ་གོས་འབུལ་གུས་ཕྱག་སོགས། །ཟས་འདྲེན་པ་དང་ཤིང་ཐོག་སོགས། །ཡིད་འདོད་ནོར་
རྫས་འབུལ་བ་དང་
། །ཐུན་མོང་རྨི་ལམ་ཚར་ཚད་ཡིན། །ནད་གདོན་ཚར་ཚད་འདི་ལྟ་སྟེ། །
ལུས་ལ་སྦལ་སྦྲུལ་འབུ་སྦྱར་སོགས། །ཉ་དང་ལྕོང་མོ་སྡོམ་སྡིག་དང་། །ཁྱི་དང་འབུ་ཆུང་
ཤིག་ལ་སོགས། །སྲོག་ཆགས་དཔག་མེད་ཕུད་པ་ནི། །གདོན་གྱི་ཚར་ཚད་ཡིན་པར་
གསུངས། །ནད་ཀྱི་ཚར་ཚད་འདི་ལྟར་ཏེ། །སྐྱུག་དང་བཤལ་དང་རྣག་ཁྲག་འཛག །ནད་ཀྱི་
དངོས་པོ་སྔོན་དམར་ཐོན། །ལུས་ལ་ཁྲུས་བྱས་དྲི་མ་དག །ནད་ཀྱི་ཚར་ཚད་ཡིན་པར་
གསུངས། །རྨི་ལམ་མཆོག་གི་ཚར་ཚད་ནི། །གྱེན་ལ་འཛེགས་དང་ཉི་ཟླ་ཤར། །ནམ་ལངས་
སྐས་དང་གངས་ལ་འཛེགས། །དྲི་མེད་གོས་གསར་དཀར་པོ་གྱོན། །ཐོགས་ཆགས་མེད་
པར་མཁའ་ལ་འཕུར། །འཁྱམས་མེད་གཅེར་བུར་གར་བྱེད་དང་། །མེ་ཏོག་སྣ་ཚོགས་ཐུ་བ་
རྣམས། །མཆོག་གི་ཚར་ཚད་ཡིན་པར་གསུངས། །སྣང་སྲིད་ལྷ་འདྲེ་ཐམས་ཅད་ཀྱིས། །
གུས་པས་འབུལ་བའི་ཚར་ཚད་ནི། །མཆོག་དང་ཐུན་མོང་ཚར་ཚད་ལ། །དགའ་བྲོད་བདུད་
རྣམས་རང་གྲོལ་ནས། །གཉིས་མེད་རོ་མཉམ་ངང་གནས་ན། །དེ་ལ་ངོ་མཚར་སྐྱེས་པ་ཡི། །
ངོ་མཚར་ལྷ་འདྲེས་གུས་འབུལ་བའི། །ཚར་ཚད་བསྟན་པ་འདི་ལྟར་ཏེ། །སྔར་ནས་དོན་
སྙིང་ཁྱེར་བ་གཏོད། །ལ་ལས་ཕྱག་དང་བསྐོར་བ་བྱེད། །ཆོས་ཞུ་དར་འཕྱར་སྲོག་སྙིང་
འབུལ། །ལུང་སྟོན་འགྲོ་བའི་འདུལ་ཞིང་སྟོན། །ཅི་བགྱི་བཀའ་ཉན་ཟེར་བ་འབྱུང་། །དེ་
ལྟར་བྱུང་ན་ཆོས་བཤད་འབྱུང༌། །བྱང་ཆུབ་སེམས་དཔའ་མི་དམིགས་བསྔོ། །ཞལ་
གདམས་ཡི་གེར་བཀོད་པ་མུན་སེལ་ལོ། །ཞལ་གདམས་མུན་སེལ་སྒྲོན་མ་ལས། །གཅོད་
ལོག་ཉེས་སྐྱོན་བསྟན་པར་བྱ། །བླ་མའི་ཞལ་གདམས་མ་ཐོབ་ཅིང་། །སྤྱོད་པ་རྩིང་ཞིབ་



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
རང་དགར་བྱེད། །ཉམས་ལེན་མི་བྱེད་ཡིག་ནག་བཟུང་། །སྨྱོ་སྤྱོད་ཐོ་ཅོ་ཐམས་ཅད་བྱེད། །
དམ་ཚིག་མི་བསྲུང་ཆོལ་པར་སྤྱོད། །གཉན་ས་ལྷ་འདྲེའི་ཆོ་འཕྲུལ་རྣམས། །སྔར་བཞིན་
གླགས་མེད་འོང་འགྱུར་བས། །མ་ཚུགས་ཁོང་དུ་གདམས་ངག་བྱེད། །ལུས་ཀྱི་ན་ཚ་སྡུག་
བསྔལ་བརྒྱས། །སྙིང་མི་དགའ་ཞིང་ཤེས་པ་འདར། །ང་ནི་ལྷ་འདྲེས་ཁྱེར་བསམ་དང་། །
བྲེད་སྔངས་སྐྲག་ནས་བྲོས་པ་ནི། །གཅོད་ནི་ལོག་པ་བྱ་བ་ཡིན། །གཞན་ཡང་ལོག་པར་བྱ་
བ་ནི། །སངས་རྒྱས་བསྒྲུབ་པར་མཤེས་ནས། །འཇིག་རྟེན་མཐུ་རྩལ་ཐམས་ཅད་འདོད། །
གཏམ་འདི་ཁེ་དང་གྲགས་པ་བསྒྲུབས། །འདྲེ་དང་ནད་ལ་ཕན་འདོད་ཅིང་། །བྱང་ཆུབ་
བསྒྲུབ་པར་མི་ཤེས་པ། །འདི་ཡང་ལོག་པ་བྱ་བ་ཡིན་གསུངས། ལོག་པའི་རྟགས་ནི་འདི་
ལྟར་འོང་། །ཞག་ནི་བདུན་ནམ་ཟླ་ཕྱེད་དམ། །ཉི་ཤུ་རྩ་གཅིག་ཚུན་ཆད་དུ། །ཀླད་གཟེར་
གཟེར་ཐུང་ལྷོག་རྒོད་སོགས། །ཁྲག་སྐྱུག་གག་པ་ལ་སོགས་ཏེ། །མི་མཐུན་བར་ཆད་
བསམ་འདས་རྣམས། །འབྱུང་བ་ལོག་པ་བྱ་བ་ཡིན། །མི་ལོག་སྒོ་གཏན་ཞལ་གདམས་ནི། །
སྔར་གྱི་གཉན་ས་གང་ཡིན་དུ། །སླར་ལ་ལོག་ལོ་གཅོད་ལ་འགྲོ། །བླ་མའི་ཆོས་ལ་ནན་ཏན་
བསྐྱེད། །སྤྲོས་བྲལ་དོན་ལ་མ་བཅོས་བཞག །ལྷ་འདྲེའི་ཆོ་འཕྲུལ་ཅི་བྱུང་ཡང་། །རང་
སེམས་དག་ཏུ་ཤེས་འགྱུར་ཞིང་། །སྤྲོས་བྲལ་ངང་ནས་གནས་གྱུར་ན། །ལོག་པ་བྱ་བ་མི་
འབྱུང་བས། །སླར་ལ་རང་སེམས་གདེང་རྙེད་དོ། །སྐྱེ་མེད་ཆོས་སྐུར་རྟོགས་གྱུར་ནས། །
བདག་དོན་ལྷུན་གྲུབ་གཞན་དོན་མཐར་ཕྱིན་འབྱུང་གསུངས་ཞེས་པས། གོང་བཞིན་སློང་
ཚད་ཆོད་ཚད་ཚར་ཚད་རྣམས་མ་བྱུང་བར་དུ་ཉམས་ལེན་སྙིང་རུས་གཏན་ལ་བྱ་གསུངས་དེ་
ལྟར་དུ་བྱའོ། །མི་ལྡོག་སྒོ་གཏན་གདམས་ངག་འདི། །ཞལ་གདམས་མུན་སེལ་སྒྲོན་མ་
ཡིན། །ཨེ་མ་ཧོ་སྐྱེ་ཤིའི་འཇིགས་པའི་སྐྱེས་བུ་ལ། །ཞལ་གདམས་མུན་སེལ་སྒྲོན་མ་དགོས། །
དད་པ་གཏིང་སྐྱེས་ལས་ཅན་ལ། །ཞལ་གདམས་མུན་སེལ་སྒྲོན་མ་དགོས། །ཨུ་ཡ་ཨག་
ཐམ། །



གསལ་བྱེད་སེམས་ཀྱི་མེ་ལོང་ཁ་འཐོར་ཉམས་ཀྱི་ཡིག་ཆུང་མན་ངག་རིན་ཆེན་གཏེར་མཛོད།
༈ འཁྲུལ་པའི་སྒོ་ལྕགས་འབྱེད་མཛད་པའི། །མ་རིག་འབྱེད་པའི་ལྡེ་མིག་
གསུངས། །བཀའ་དྲིན་ཅན་གྱི་གསུང་དབྱངས་ལ། །གུས་པའི་སེམས་ཀྱིས་ཕྱག་འཚལ་
བསྟོད། །ལྔ་བརྒྱའི་དུས་འདིར་ཨུཏྤལ་བཞིན། །དྲི་མེད་སྐྱོན་བྲལ་ལབ་སྒྲོན་གྱིས། །གདུལ་
བྱ་དཔག་མེད་ལམ་བཀོད་ནས། །མི་ནུབ་རྒྱལ་མཚན་ཕྱར་བ་ལ། །ལས་ཅན་སྐྱེས་བུ་
ཐམས་ཅད་ཀྱིས། །རང་དོན་ཆོས་སྐུ་ཐོབ་ནས་ནི། །གཞན་དོན་གཟུགས་སྐུས་འགྲོ་བ་
འདྲེན། །འཁོར་བའི་ཆུ་ལས་སྐམ་སྒོལ་ཞིང་། །སྡུག་བསྔལ་མྱ་ངན་སེལ་མཛད་པའི། །གྲུབ་
ཐོབ་གཅོད་ཀྱི་བརྒྱུད་པ་ལ། །གུས་པའི་སེམས་དང་དྭངས་བའི་ཡིད། །ཚངས་པའི་དབྱངས་
ཀྱིས་ཕྱག་འཚལ་འདུད། །ལྔ་བརྒྱར་གྱུར་པའི་སེམས་ཅན་རྣམས། །རང་གིས་རང་བསླུ་
སྡུག་བསྔལ་བརྒྱུད། །ཐར་པའི་དུས་མེད་འཁོར་བར་འཁྱམས། །ལང་ཡང་དཀར་པོའི་དགེ་
སྦྱོར་ཞུགས་པ་རྣམས། །རང་གྲོལ་གདམས་ངག་མི་ཤེས་པར། །དམན་པའི་ལས་སྤྱོད་བྱིས་
པའི་ལས། །སངས་རྒྱས་ཐོབ་པར་མི་འགྱུར་ཞིང་། །རང་བཅིངས་གཟུང་འཛིན་མདུད་པས་
བསྡམས། །དྲི་མེད་ལྟ་བ་མ་ཕྱེད་པའི། །རྟོག་པ་ཁས་ལེན་དགེ་སྡིག་བསྲེ། །གཉུག་མའི་
འོད་གསལ་མ་ཤར་བར། །སྒོམ་པ་ཁས་ལེན་གྲོལ་དུས་མེད། །རང་གྲོལ་སྤྱོད་པའི་དོན་མ་
ཁུམས། །ཆགས་སྡང་འཁྲུལ་པའི་ལས་སྤྱོད་བྱེད། །རིག་པའི་གྲོལ་ཚུལ་མི་ཤེས་པར། །
སངས་རྒྱས་འབྲས་བུ་ཁས་ལེན་བྱེད། །རྣམ་རྟོག་རང་སར་མི་ཆོད་པར། །གཅོད་མཁན་
ཡིན་ཞེས་ལྷ་འདྲེ་རྣམས། །ཨར་ལ་གཏད་ཅིང་བརྡེག་པ་སོགས། །གནད་ཀྱི་ཞལ་གདམས་
མོ་ཚར་བར། །གོ་བ་མེད་པའི་ཐུ་ལུམ་གྱིས། །འཇིག་རྟེན་འདིར་ཡང་བཀྲ་མི་ཤིས། །མཐར་
ཐུག་འབྲས་བུ་མེད་པའི་ཕྱིར། །བར་ཆད་མང་ཞིང་བསམ་མི་འགྲུབ། །ནད་དང་རྣམ་རྟོག་
ཕྱིར་ཕྱིར་རྒྱས། །དེ་ཕྱིར་གསུང་གི་སྒྲོན་མ་འདིས། །མ་ཅིག་ཡུམ་སྲས་སྙན་རྒྱུད་ལ། །འགྲོ་
བའི་དོན་ཕྱིར་ཡི་གེར་བྲིས། །ཡུམ་སྲས་རྣམས་ལ་མཐོལ་ལོ་བཤགས། །ལོག་ལྟ་དམ་
ཉམས་ཆོས་མིན་སྤྱོད། །སློབ་དཔོན་སྦ་ཞིང་རང་མཐོང་བྱེད། །འཇིག་རྟེན་དོན་གཉེར་ཕྱི་མ་
so



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
བོར། །རང་མཁས་གཞན་སྨད་མི་ནག་བྲིད། །གཡོ་དང་སྒྱུ་ལ་རྒྱབ་རྟེན་བྱེད། །སྣང་སྲིད་ལྷ་
འདྲེ་ཐམས་ཅད་ལ། །བྱམས་དང་ཕན་པའི་བསམ་ཡས་ནས། །ཐུབ་ཆོད་རེ་ཞིག་ཤིང་
གཅོད་དང་། །བྲག་ཏུ་རྫས་སྦྱོར་ཨར་ལ་གཏད། །གཅོད་པ་ཡིན་ཞེས་ཁས་ལེན་བྱེད། །
ཤན་པ་སྲིན་པོ་དག་དང་མཚུངས། །མནར་མེད་དམྱལ་བར་ལྷུང་བར་ངེས། །དེ་ལྟར་བྱེད་
པའི་གང་ཟག་ལ། །གདམས་པའི་གནད་འདི་བསྟན་གྱུར་ན། །མ་ཅིག་ཡུམ་སྲས་ཐུགས་
འགལ་ནས། །མུ་མེད་འཁོར་བར་འཁྱམས་པར་འགྱུར། །དེ་ཕྱིར་ཚིག་བརྒྱུད་མ་ཡིན་པའི། །
གཉིས་སམ་གསུམ་ལ་བསྟན་མི་བྱ། །ཞེས་པས་གསུང་གི་སྒྲོན་མའོ། །དམ་མེད་ལ་མ་སྟོན་
ཅིག་པའི་བཀའ་རྒྱ་ཡོད། མན་ངག་རྒྱལ་པོ་དུག་ལྔ་གཅོད་པའི་མཆོག །གཟུང་འཛིན་རང་
སར་གཅོད་མཛད་བླ་མ་ལ། །གུས་པའི་ལུས་དང་དང་བའི་ཡིད། །སྤྲོ་བའི་དབྱངས་ཀྱིས་
ཕྱག་འཚལ་བསྟོད། །རྣལ་འབྱོར་རི་ཁྲོད་འགྲིམ་པའི་ཞལ་གདམས། གསུང་གི་སྒྲོན་མ་ལ་
ཁོང་དུ་ཆུད་ཅིང་གདེང་ཐོབ་ཀྱིས། རང་གཞན་གང་ཡང་རུང་བ་ལ། །དུག་ལྔ་མ་རིག་འཁྲུལ་
པའི་ནད། །འབྲས་བུ་ན་ཚ་སྡུག་བསྔལ་རྣམས། །སྒྱུ་ལུས་ཕུང་པོ་མ་ཞིག་ཅིང་། །འཇིག་
རྟེན་སྒྱུ་མར་མ་མཐོང་ཞིང་། །རྨི་ལམ་དུས་ཀྱི་མཚན་ཉིད་བཞིན། །ཅིས་ཀྱིས་ན་ཚ་འབྱུང་
འགྱུར་གྱིས། །གནད་ཀྱི་ཞལ་གདམས་གསུང་སྒྲོན་དགོས་ཞེས་པས། བདག་གཞན་གང་
ཡང་རུང་བ་ལ། །ནད་ཀྱི་མཚན་ཉིད་མང་གྱུར་ཡང་། །ནད་ལ་བཞི་བརྒྱ་རྩ་བཞི་གསུངས། །
བཞི་བརྒྱ་རྩ་བཞི་རྣམ་པ་ལ། །འཚོ་བྱེད་གཞོན་ནུ་མ་ཡིན་པའི། །རང་བྱུང་རིག་པའི་སྨན་
མཁན་བརྟེན། །བཞི་བརྒྱ་རྩ་བཞི་མང་བཤད་ཀྱང་། །བསྡུས་ན་རྣམ་པ་གསུམ་དུ་འདུས། །
ཚད་པ་དང་ནི་གྲང་བ་དང་། །རླུང་དང་རྣམ་པ་གསུམ་དུ་འདུས། །དེ་ལ་ཚད་པའི་ནད་
རྟགས་ནི། །རོ་སྟོད་ཡན་ཆད་གང་དུ་ཡང་། །གཟེར་གྱི་རིགས་བྱེད་མདའ་བརྒྱབ་འདྲ། །
དབུགས་རྒོད་ལུད་པ་ཁྲག་ཏུ་འོང་། །དེ་ལ་དམིགས་པ་འདི་ལྟར་བྱེད། །སེམས་བསྐྱེད་
སྐྱབས་འགྲོ་ལུས་མཆོད་ལ། །གྲངས་མེད་བརྒྱའམ་ལོ་གྲངས་བྱ། །ཡང་ན་ཉི་ཤུ་རྩ་རེ་བྱེད། །
100



གསལ་བྱེད་སེམས་ཀྱི་མེ་ལོང་ཁ་འཐོར་ཉམས་ཀྱི་ཡིག་ཆུང་མན་ངག་རིན་ཆེན་གཏེར་མཛོད།
དེ་རྗེས་གཟེར་རམ་གང་ན་སར། །འཇིགས་བྱེད་ལྷ་འདྲེ་མ་རུངས་ནི། །ལག་ན་གནམ་
ལྕགས་འབིགས་ཆུང་གིས། །ཏལ་གྱིས་ཕུག་ནས་ཁྲག་གམ་ནད། །ཟངས་མའི་སྦུབས་ལ་
དྲངས་ནས་ཀྱང་། །ཁོང་ཁྲག་ནད་དང་བཅས་པ་དེ། །འཇིགས་པའི་ལྷ་འདྲེས་བཏུངས་པར་
དམིགས། །དེ་ནི་ཐུབ་ཚད་བར་དུ་བྱ། །གཞན་ཡང་རང་གི་མདུན་ཉིད་དུ། །མཚན་པའི་
རྫས་ལ་རིག་པ་གཏད། །རིག་པ་ནང་དུ་མི་སྐྱིལ་ཞིང་། །ཕྱིར་ཕྱུང་གླིང་བཞི་བསྐོར་བར་
དམིགས། །བར་བར་སྟོང་ཉིད་སྤྲོས་བྲལ་ལ། །མ་ཡེངས་ས་ལེ་ཧྲིག་གེ་བཞག །ཇི་ལྟར་
གཟེར་ཐུང་གང་བཅས་ཀྱང་། །དམིགས་པ་འདི་ཡིས་སོས་པར་འགྱུར། །ཚད་པའི་ནད་
བཅོས་དམ་པ་ཡིན། །བར་དུ་གྲང་བ་ཆུའི་འཁོར་ལོ་ཡིས། །རོ་སྟོད་ཡན་ཆད་གང་ནས་ནི། །
འཁྱག་ཅིང་འདར་ལ་སེམས་གཏད་ལ། །དམིགས་པ་བསྒྱུར་ཞིང་བྱས་གྱུར་ན། །ཚད་པའི་
རིགས་བྱེད་འཇོམས་འགྱུར་ནས། །བྱང་ཆུབ་སྒྲུབ་པའི་གྲོགས་སུ་ཡོང་། །རང་ཡང་གདེང་
ཐོབ་ངོ་མཚར་སྐྱེས། །ཉམས་སུ་བླངས་པའི་མན་ངག་ཡིན། །ཚད་པའི་ནད་འཇོམས་སྨན་
པའི་མཆོག །བཙག་ཐོགས་སྨན་པ་སུན་དབྱུང་པའི། །མན་ངག་གསུང་གི་སྒྲོན་མ་ཡིན།
༈ གྲང་བའི་ནད་སེལ་གསུང་སྒྲོན་ནི། །སྨད་དུ་ན་ན་གྲང་བ་ཡིན། །རྒྱུ་ལོང་འཁྲོག་
ཅིང་མཁལ་རྐེད་ན། །སྦོས་ཤིང་སྦྱོངས་དང་སྐྲངས་ལ་སོགས། །དེ་ལ་དམིགས་པ་འདི་
བཞིན་བྱ། །སེམས་བསྐྱེད་སྐྱབས་འགྲོ་ལུས་མཆོད་སོགས། །བརྒྱའམ་ལོ་གྲངས་ཉི་ཤུ་
གཅིག །གང་རུང་ཚགས་སུ་མང་དུ་བྱ། །དེ་རྗེས་ལྟེ་འོག་སོར་བཞི་སར། །འཇིགས་པའི་
འདྲེ་ནི་གཏུམ་པོ་གཅིག །ལུས་པོ་ལྕགས་སྲེག་འབར་བ་ཡིས། །གྲང་བའི་རིགས་བྱེད་
ཐམས་ཅད་རྣམས། །རྩི་མྱུར་མེ་ལ་སྲེག་པ་བཞིན། །སྲེག་ནས་ནད་ཀྱང་མ་ལུས་ཏེ། །རུས་
པ་སྔོན་པོར་གྱུར་པར་བསམ། །མ་ཡེངས་རིག་པ་དེ་ལ་གཏད། །རླུང་གཉིས་ཁ་སྦྱོར་དྲག་
ཏུ་བྱ། །གཞན་ཡང་མེའི་དཀྱིལ་འཁོར་དུ། །བདག་ཉིད་ཚུད་པར་བསམ་བྱས་ལ། །རིག་པ་
07



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
ནང་དུ་གཅུན་པར་བྱ། །རིག་པ་ཕྱི་རུ་མི་ཕྱུང་ཞིང་། །དམིགས་པ་ཏིང་འཛིན་གསལ་གྱུར་ན། །
ཇི་ལྟར་གྲང་བའི་རིགས་བྱེད་ཀྱང་། །མ་ལུས་སེལ་བར་འགྱུར་བ་ཡིན། །ཚ་བ་གསུམ་
སོགས་མེ་བཙའ་དང་། །རྩ་སྨན་ལུམ་སོགས་སྨན་པ་རྣམས། །སུན་ཕྱུང་གསུང་གི་སྒྲོན་མ་
ཡིན། །རླུང་གི་ནད་སེལ་གསུང་སྒྲོན་ནི། །མགོ་དང་ཡན་ལག་ནི་བ་དང༌། །ལུས་པོ་འདིར་
ཞིང་འཕྱོ་སངས་ཁྱེར། །བར་དུ་སྤྱི་ཁྱབ་ལུས་ཀུན་ཡང་། །གཡོ་ཞིང་ལྡོག་པ་ལ་སོགས་ཏེ། །
འགྲོ་འདོད་ཟས་ལ་མི་དགའ་བ། །དེ་ནི་རླུང་ཡིན་བཅོས་པའི་ཐབས། །རང་ཉིད་ཕུང་པོ་ལ་
སོགས་ལ། །ཆགས་སེམས་འཛིན་པ་མི་བྱ་ཞིང་། །སེམས་བསྐྱེད་སྐྱབས་འགྲོ་ལུས་མཆོད་
ནི༑ ༑གྲངས་མེད་བརྒྱའམ་ཉི་ཤུ་གཅིག །གང་ནུས་ལོ་གྲངས་བྱ་ལ་ནི། །རིག་པ་རང་སོར་
ལྷོད་ལ་བཞག །ཛ་ཏི་མི་ཤ་ལ་སོགས་པའི། །རླུང་གི་སྨན་རྣམས་སུན་ཕྱུང་བའི། །རླུང་
བཅོས་གསུང་གི་སྒྲོན་མ་ཡིན་ཞེས་པས། ནད་བཞི་བརྒྱ་རྩ་བཞིའི་བསྡུས་དོན། བཅོས་ཁ་
མ་ཅིག་གི་ཞལ་གདམས་ཡི་གེར་བཀོད་པ་སྤྱི། ། །
དམ་མེད་ཁ་ཅང་ཅན་གྱིས་སྒྲ་ཙམ་ཐོས་མི་བྱ། རི་ཁྲོད་འགྲིམས་པའི་ལས་ཅན་ཞིག་
གིས་ཉམས་སུ་ལོངས། སྤྲོ། །
102



༈ ཞལ་གདམས་ཐུགས་ཀྱི་བདུད་རྩི་བཞུགས་སོ། །
ཨེ་མ་ཧོ། མཁའ་ལྟར་ཀུན་ཁྱབ་སྤྲོས་དང་བྲལ། །ཕ་རོལ་ཕྱིན་བཅུ་སྐུ་ལ་རྫོགས། །
བདག་དོན་སྐྱེ་མེད་ཆོས་ཀྱི་སྐུ། །བདག་གཞན་གཉིས་མེད་རྫོགས་པའི་སྐུ། །གང་ལ་གང་
འདུལ་སྤྲུལ་པའི་སྐུ། །སྐུ་གསུམ་ལྷུན་རྫོགས་བླ་མ་ལ། །གུས་པའི་ལུས་དང་དང་བའི་ཡིད། །
སྙན་པའི་དབྱངས་ཀྱིས་ཕྱག་འཚལ་ལོ། །གང་ཞིག་གཉན་ཁྲོད་འགྲིམས་པའི་མི། །རྟོགས་
པ་ཁོང་དུ་མ་ཆུད་པར། །ཡིག་ནག་བཟུང་ཞིང་བདག་མཁས་བྱེད། །མཁས་འདོད་ང་རྒྱལ་
དྲེགས་པ་ཡིས། །རང་ཡང་ཕུང་ལ་གཞན་ཡང་བརླག །རང་ཕུང་གཞན་བརླག་བྱེད་པ་ལ། །
མ་ཅིག་ཞལ་གྱི་གདམས་པ་འདིས། །དུག་ལ་སྨན་གཏང་བདུད་རྩི་འདྲ། །བདུད་རྩི་འདྲ་
བའི་ཞལ་གདམས་འདིའི། །བརྒྱུད་པ་འཛིན་པའི་བུ་ཡིན་ཀྱང་། །རང་གི་ཉམས་སུ་ལེན་
བྱེད་ཅིང་། །ཡིག་བྲིས་མ་སྟོན་ཞལ་གདམས་གྱིས་ཞེས་གསུངས་སོ། ། །
གང་ཞིག་གཉན་ཁྲོད་འགྲིམས་པའི་བུས། །གཉན་ས་དག་ཏུ་ཕྱིན་པའི་ཚེ། །གཡེང་
པའི་ལས་སྤྱོད་དོར་བྱས་ཤིང་། །བྱང་ཆུབ་མཆོག་ཏུ་སེམས་བསྐྱེད་ནས། །གཞི་བདག་འདི་
ཡིས་མ་རིག་པས། །དམ་པའི་ཆོས་ཀྱི་ལས་འབྲེལ་བྱ། །བསམ་པའི་སེམས་བསྐྱེད་བྱ་བ་
ཡིན། །དེ་ནས་བསམ་པ་འདི་ལྟར་བྱ། །བདག་བཟུང་མ་རིག་ལྷ་འདྲེ་འདིས། །བྱང་ཆུབ་
སེམས་བསྐྱེད་མ་བྱུང་བར། །འདི་རུ་ཤི་རུང་མ་ཤི་རུང་། །ཅིས་ཀྱང་བསྡད་པར་དཔའ་
བསྐྱེད་ཅིང་། །ལུས་མཆོད་ལ་སོགས་མང་བྱས་ནས། །སྟོང་ཉིད་ངང་ལས་མ་ཡེངས་
སྒོམས། །འདི་ནས་ཞག་གམ་ཟ་མ་ལ། །འགྲོ་བསམ་མི་བྱེད་ཁར་མི་བརྗོད། །ཆོ་འཕྲུལ་མ་
རུང་ཅི་བྱུང་ཡང་། །རིག་པའི་རྩལ་སྦྱངས་ཡང་དག་བྱ། །གང་ཞིག་རྣལ་འབྱོར་གདེང་མ་
103



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
ཐོབ། །ཁྲེད་ཅིང་སྐྲག་ན་བར་ཆད་འབྱུང་། །དེ་ཕྱིར་གདམས་པ་ཁོང་དུ་ཆུག །གངས་བྲག་
ལ་སོགས་རིའི་རྩེར། །མ་ཉལ་ནོན་པར་མི་འགྱུར་གྱིས། །གང་གཉན་རྩེ་ལ་ཉལ་བར་གྱིས། །
རྩེ་རུ་འགྲོ་ས་མེད་གྱུར་ཀྱང་། །རྡོ་བླང་ཤིང་གི་རྩེ་མོ་བཅད། །རང་གི་ཞབས་སུ་བཅུག་པ་
ཡིན། །དེས་ནི་ལྷ་འདྲེ་ནོན་པ་ཡིན། །ཡང་ན་གངས་སམ་བྲག་གི་རྩེར། །འགྲོ་ས་མ་རྙེད་མ་
ཕྱིན་ན། །སྟེང་དུ་ཉལ་བར་དམིགས་ལ་བྱ། །དང་པོ་གཉན་སར་འགྲོ་དུས་ནི། །རང་ལུས་
ལྕགས་ཀྱི་རྡོ་རྗེ་ཡིས། །གཉན་སའི་རི་དེ་སྙིལ་བར་དམིགས། །དེ་ནས་དེ་རུ་ཕྱིན་ཙམ་ན། །
རང་ལུས་སེང་གེ་རྔམ་བརྗིད་ཅན། །མགོ་བོས་རིའི་རྩེ་མོ་མནན། །གཞོགས་ཀྱིས་ལུང་པ་
གཡས་གཡོན་མནན། །མཇུག་མས་ལུང་པ་མདོ་གསུམ་མནན། །དེ་ལྟར་དམིགས་པ་བྱ་བ་
ཡིན། །ཡང་ན་ཀླུ་གནས་ཆུའམ་མཚོ། །ཇི་ལྟར་ལྷ་འདྲེ་གང་གནས་སར། །བྱ་ཁྱུང་བསམས་
ཏེ་མནན་པར་དམིགས། །གཉན་ས་གཞན་དག་གར་ཕྱིན་ཡང་། །རང་གི་ལན་གསུམ་ཆབ་
ཆབ་བྱ། །འབྲོས་པའི་དབང་མེད་ཆོས་ཉན་ཞིང་། །ཐར་པ་མ་ཐོབ་བར་དུ་འདུག་པར་
བསམ། །དེས་ནི་ནོན་ཞིང་མཆོག་ཐུན་རྫོགས། །མ་ཅིག་ཞལ་གདམས་བདུད་རྩི་ཡིན། །
༈ གལ་ཏེ་གཉན་སའི་རི་བྲག་དང་། །ཆུ་ལ་སོགས་པ་གྲངས་མང་བས། །ལ་ལར་
ཆོད་ཀྱང་ལ་ལར་མི། །ཆོ་འཕྲུལ་མི་འདྲ་དཔག་མེད་འབྱུང་། །དེ་ཕྱིར་རི་བྲག་ཐམས་
ཅད་ཀྱི། །རོ་བསྡུ་རྩི་ཤིང་གང་ཡིན་དང་། །ས་ཆུ་ལ་སོགས་བསྡུས་ནས་ཀྱང་། །ཉམས་ལེན་
བྱས་པས་དུས་གཅིག་ཏུ། །མཆོག་ཐུན་དངོས་གྲུབ་ཐོབ་པར་འགྱུར། །ཡང་ན་བྱ་བའི་ལས་
ཀྱིས་གཡེངས། །མ་ཆོད་འགྲོ་དགོས་བྱུང་བ་ན། །གཉན་སའི་ས་རྡོ་ལ་སོགས་ལ། །ཧཱུཾ་ངམ་
བྲིས་ལ་ལུས་ལ་བཅང་། །གར་ཉལ་ཞབས་སུ་གཞུག་བྱས་ལ། །སྟོང་ཉིད་ངང་ལ་མ་ཡེངས་
སྒོམས། །གཉན་ས་སྔར་གྱི་སྟེང་དུ་ནི། །ཉམས་ལེན་བྱས་པར་དམིགས་པ་ཡིན། །ཤ་ཁྲག་
མཆོད་པ་མ་ལུས་པ། །ཁོ་ལ་བྱེད་པ་མན་ངག་ཡིན། །མ་ཅིག་ཞལ་གདམས་བདུད་རྩི་ཡིན། ། །
104



ཞལ་གདམས་ཐུགས་ཀྱི་བདུད་རྩི།
གལ་ཏེ་རྣལ་འབྱོར་མཆོག་ཐུན་འདོད། །གཉན་པའི་ས་རུ་ཉལ་བའི་ཚེ། །ཏིང་འཛིན་རྟོགས་
དང་མ་ལྡན་ཅིང་། །རྨི་ལམ་ཆོ་འཕྲུལ་གོ་མ་ཕྱེད། །རང་གི་ཁང་ཁྱིམ་རྡིབ་རྨིས་ན། །ཁང་
ཁྱིམ་ས་ཕྱགས་རང་ཉིད་ཉམས་སུ་བླང་པ་ཡིན། །གལ་ཏེ་བུད་མེད་ལ་སོགས་མོ་རིགས་
ཀྱིས། །ཆགས་པ་སྤྱོད་དུ་བྱུང་ན་ཡང་། །ཐུ་བ་ནས་ནི་བཟུང་ལ་ནི། །ང་ཡི་བཟའ་རོགས་བྱ་
ལ་ནི། །གར་ཡང་འགྲོ་དབང་མེད་བྱ་ཞིང་། །ཡིད་ལ་བསམ་པ་ཡང་ཡང་བྱ། །མ་ཅིག་ཞལ་
གདམས་བདུད་རྩིའོ། །གང་ཞིག་རྣལ་འབྱོར་རི་ཁྲོད་འགྲིམ་པ་ལ། །དམིགས་པའི་གནད་
འདི་མ་ཤེས་ཀྱིན། །ཟབ་མོའི་དོན་ལ་མ་འབྱོངས་ན། །དངོས་གྲུབ་མི་འབྱུང་བར་ཆད་མང་། །
དེ་ཕྱིར་འདི་བཞིན་ཉམས་སུ་ལོངས་ཞེས་གསུངས་སོ། ། །
གཉན་ཁྲོད་འགྲིམ་པའི་དུས་སུ་ཡང་། །མགོ་བོ་ན་ཞིང་འགས་ལ་ཐུག །ཇི་ལྟར་བྱས་
ཀྱང་མ་བདེ་ན། །མགོ་བོ་པདྨ་འདབ་བརྒྱད་བཞིན། །ཁ་ཁར་གྱེས་ལ་ཤེས་པ་གཏད། །ཀླད་
པ་ཁྲག་དང་བསྲེས་མར་བཅས། །བྱ་ཁྱུང་གྲངས་མེད་བསམ་འདས་ཀྱིས། །ཟོས་ཤིང་མལ་
ཡང་མེད་པར་དམིགས། །བར་བར་ཤེས་པ་གླིང་བཞིར་བསྐོར། །བར་བར་མགོ་བཅད་
གཡང་དུ་གཏང་། །བར་བར་སྐྱེ་མེད་ངང་དུ་བཞག །མ་ཅིག་ཞལ་གདམས་བདུད་རྩི་ཡིན། །
མིག་གི་འབྲས་སམ་ལིང་ཏོག་གམ། །འཕྲལ་དུ་མི་བདེ་བར་བཅད་ན། །འཇིགས་པའི་
གཟུགས་ཅན་འདྲེ་ཞིག་གིས། །མིག་གཉིས་བྲུས་ཤིང་བྱ་ལ་བྱིན། །མལ་དུ་ཕུ་ཡིས་
བཏབས་ནས་ནི། །ལྟག་པའི་བདུད་སྒོ་བར་དུ་ཡང་། །བུ་ག་སིང་ངེ་འདུག་པར་བསམ། །
ཡང་ན་ཤེས་པ་གླིང་བཞིར་བསྐོར། །ཟུག་རྔུ་ན་ཚ་དེས་ཞི་ནས། །ལྷན་ནེ་དྲི་མེད་དོན་རྟོགས་
འགྱུར། །མ་ཅིག་ཞལ་གདམས་བདུད་རྩི་ཡིན། །ཆམ་པ་ལ་སོགས་སྲིན་བུའམ། །ཡང་ན་
ལྷ་འདྲེའི་གདུག་པ་ཡིས། །ས་ཡི་བུ་ག་འཚུབས་གྱུར་ན། །རྣལ་འབྱོར་ཏིང་འཛིན་བར་དུ་
གཅོད། །དེ་ལ་གདམས་པ་འདི་ལྟར་བྱ། །སྦྲུལ་ནག་གདུག་པ་གཉིས་ཀྱིས་ནི། །རང་གི་སྣ་
རུ་འཛུལ་བ་ཡིན། །མཚུལ་ཁུང་རོ་སྟོད་ལ་སོགས་ཀྱི། །ནད་དང་དངོས་པོ་ཚང་བྱེད་དེ། །
.
105



གས
ཨམི
ར
།
་་ཡ་
གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
སྦྲུལ་ནག་གཉིས་ཀྱིས་འཇིབས་ཟོས་ནས། །རང་སར་བུན་བུན་སོང་བ་རུ། །ཡང་ནས་ཡང་
དུ་དམིགས་པ་དང་། །ཤེས་པས་གླིང་བཞི་སྐོར་ནས་ཀྱང༌། །སྐྱེ་མེད་སྤྲོས་བྲལ་ངང་ལ་
བཞག །ལྕི། །
ནད་ཀྱི་འཁུན་གཅོད་གྲོགས་ལ་གསང་། །ཡང་ཡང་བྱས་པས་སྡུག་བསྔལ་ཞི། །མ་
ཅིག་ཞལ་གདམས་བདུད་རྩི་ཡིན། །གག་པ་ལ་སོགས་ཨོལ་འགགས་སམ། །ལྕེ་འབབ་ལ་
སོགས་ཅི་བྱུང་ཡང་། །ནད་ཀྱི་ཞེན་པ་བྲལ་བ་དང་། །བྱ་ཁྱུང་མེའི་གཤོག་པ་ཅན། །སྤྱང་ཀི་
སྔོན་པོ་ལྕགས་ཀྱི་མགོ། །ཕོ་རོག་ནག་པོ་གསེར་མིག་ཅན། །སྦྲུལ་ནག་གདུག་པའི་ལྕེ་དུག་
ཅན། །དེ་བཞིས་མགོས་བྱས་བྱ་ཁྱུང་དང་། །སྤྱང་ཀི་ཕོ་རོག་སྦྲུལ་ལ་སོགས། །འབུམ་ཕྲག་
བསམ་གྱིས་མི་ཁྱབ་པས། །མ་ལུས་ནད་དང་བཅས་པ་དེ། །ཤ་ཟོས་རུས་པ་འཆའ་བར་
དམིགས། །བར་བར་ཤེས་པ་གླིང་བཞི་བསྐོར། །ཡང་ན་ཕྱི་རུ་ཡུལ་ལ་བོར། །ཕྱག་རྒྱ་ཆེན་
པོའི་ངང་ལ་བཞག །རྗེས་ལ་སྐྱེ་མེད་སེང་འཆར་ནས། །ཕྱག་རྒྱ་ཆེན་པོ་རྟོགས་པར་འགྱུར། །
མ་ཅིག་ཞལ་གདམས་བདུད་རྩི་ཡིན། །སྲིན་བུ་ལ་སོགས་ཕྲག་དོག་སོགས། །སོ་ལ་ནད་ནི་
ཅི་བྱུང་ཡང་། །འཇིགས་པའི་ལྷ་འདྲེ་ཆེ་བ་ཡིས། །སོ་ལ་ཕྲེང་བ་བྱས་ནས་ཀྱང་། །ཁོ་ཡིས་
གླིང་བཞི་བསྐོར་བར་དམིགས། །བར་ཆོད་དགེ་སྦྱོར་གྲོགས་སུ་འཆར། །ཉམས་མྱོང་དྲོད་
ཚད་འཕྲལ་དུ་འབྱུང༌། །མ་ཅིག་ཞལ་གདམས་བདུད་རྩི་ཡིན། །གང་ཞིག་གློ་བ་ལུས་ལ་
སོགས། །རྣག་གིས་ཁེངས་ཤིང་རྒྱས་གྱུར་ན། །མི་ནག་ལྷུ་ཐུང་གསུས་པོ་ཆེ། །སྲུལ་ཀོང་ཁ་
ནས་ཁོས་འཇིབས་ཤིང༌
། །རྣག་ཁྲག་ཆུ་སེར་མ་ལུས་པ། །ཁ་དགའ་རང་སར་བུན་བུན་ལ། །
ཤེས་པ་གཏད་ཅིང་ཏིང་འཛིན་སྦྱང་། །བར་བར་སྟོད་ཀྱི་གཟེར་ས་རུ། །དཔེར་ན། ཚགས་
དང་གྲོང་པའི་བུ་ག་བྱུང་ནས། །ནད་རླངས་སྔོ་དམར་དག་ཏུ་འཐོན་པར་དམིགས། །བར་དུ་
ཤེས་པ་གླིང་བཞིར་བསྐོར། །སྐྱེ་མེད་སྤྲོས་བྲལ་ངང་དུ་བཞག །ལུད་པ་མཆིལ་མ་གང་བྱུང་
རྣམས། །ཡི་དྭགས་གདོན་ལ་བསྔོ་བར་གཏང་། །མ་ཅིག་ཞལ་གདམས་བདུད་རྩི་ཡིན། །
*་ས་
»
ག%
བྷི
ཚེ
ཚཚཙྪཱ ཙ
ཚ
ཚེ་
g/



ཞལ་གདམས་ཐུགས་ཀྱི་བདུད་རྩི།
གང་ཞིག་མཆིན་པ་ནའམ་སྐྱེས། །ཡང་ན་ཁྲག་རྒྱས་སྐྲན་ལ་སོགས། །ཇི་ལྟར་ན་བར་བྱུང་
ན་ཡང་། །གནམ་ལྕགས་རྡོ་རྗེ་རྒྱ་གྲམ་གྱིས། །མཆིན་པའི་དཀྱིལ་དུ་བསྐོར་བ་ཡིས། །ནད་
དང་སྐྲན་ལ་སོགས་པ་རྣམས། །མར་ལ་ལྕགས་སྲེག་རྒྱབ་པ་བཞིན། །ཁམ་ཁམ་གྱིས་ནི་ཞུ་
བར་བསམ། །ཡང་ན་བར་དུ་འདི་ལྟར་དམིགས།. །མཆིན་པ་ཞུ་ནས་ཁྲག་ཏུ་གྱུར། །མཁའ་
ལ་འཇིགས་པའི་ལྷ་འདྲེ་ཡིས། །ཟངས་མའི་སྨྱུ་གུ་སྦྱར་ནས་འཐུངས། །དགའ་ཡལ་བར་
ཆད་རང་སར་གྲོལ། །མཆིན་པའི་ཐད་ཀར་ཟངས་མའི་སྦུ་གུ་བཙུགས་ནས་ཁྲག་ཏུ་རེད་
པ་དེ། །ཁྱི་ནག་འབུམ་གྱིས་འཐུངས་པར་བསམ། །མཆིན་པ་མཉེ་ཞིང་ཉམས་ལེན་བྱ། །
ཟུག་རྔུ་ན་ཚ་འཕྲལ་ཆོད་ནས། །སྐྱེ་མེད་དངོས་ཐོབ་གྲོགས་འགྱུར་ཞེས། །མ་ཅིག་ཞལ་
གདམས་བདུད་རྩི་ཡིན། །གང་ཞིག་ཕོ་བ་རྡོ་རེད་ཅིང་། །ཟས་ཀྱང་འཇུ་དཀའ་སྨྱུག་ལ་
སོགས། །ན་ཞིང་འཕར་བར་གྱུར་པ་ན། །ཕོ་བའི་དཀྱིལ་དུ་ལྕགས་སྦུབ་བཙུགས། །སྨན་
དྲག་མི་ཐུང་འཇིགས་པ་ཡིས། །འཇིབས་ཤིང་རླུང་གཉིས་ཁ་སྦྱོར་དང༌། །ནང་དུ་ཤ་སྦྲང་
མང་པོ་ཡིས། །གློག་ཅིང་ཟོས་པར་དམིགས་པ་ཡིན། །འདར་རམ་སྐྱུག་གམ་འཕར་བར་
འགྱུར། །རིག་པ་གཟེངས་བསྟོད་རྩལ་སྦྱོང་བྱ། །གདེང་ཐོབ་སྐྱེ་མེད་རྟོགས་པར་འགྱུར། །
མ་ཅིག་ཞལ་གདམས་བདུད་རྩི་ཡིན་ཞེས་སོ། །
གང་ཞིག་རྒྱུ་མ་ན་གྱུར་ཅིང་། །ཁྲག་གམ་སྐྱ་བཤལ་འཁྲོག་ལ་སོགས། །ཇི་ལྟར་
བཟོད་གླགས་མེད་པའི་དུས། །རང་ཉིད་སྤྲོས་བྲལ་ངང་ལ་བཞག །རྒྱུ་མ་གཉེ་མ་ལ་
སོགས་པ། །རང་གི་མདུན་ནམ་གང་རུང་ལ། །ཁྱི་སྤྱང་ཕོ་རོག་ལ་སོགས་ཀྱིས། །ཕར་
འཐེན་ཚུར་འཐེན་བྱེད་པ་ལ། །ཤེས་པ་གཏད་ལ་དམིགས་པ་ཡིན། །གཞན་ཡང་རང་གི་རྒྱུ་
མ་ནི། །རྩི་ཤིང་བྲག་ཟུར་ལ་སོགས་ལ། །དཀྲིས་ཤིང་གནར་བ་བྱས་པ་དམིགས། །རླུང་
གཉིས་ཁ་སྦྱོར་འཕྱོངས་འཁྲབ་བྱ། །བཤངས་དང་སྦོས་ཞི་མྱུར་དུ་འབྱུང་། །ཤེས་པ་གསལ་
རིག་རྩལ་སྦྱོང་བྱ། །ཇི་ལྟར་རྒྱུ་གཟེར་ཁྲག་བཤལ་སོགས། །ཕན་ཕྱིར་བརྟན་པ་ཐོབ་པར་
107



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
འགྱུར་ཞེས་གསུངས། མ་ཅིག་ཞལ་གདམས་བདུད་རྩི་ཡིན། །གང་ཞིག་རྐང་ལག་རུ་ཤིང་
ན་ཞིང་ཁོལ། །ཇི་ལྟར་མ་ཚུགས་བྱུང་གྱུར་ན། །སྤྲུལ་ནག་འདམ་དགུ་བ་གཅིག་གིས། །
གར་ནའི་རྐང་ལག་བཅིངས་ཤིང་བསྡམ། །གཞན་ཡང་ལྷ་འདྲེའི་འཇིགས་པ་ཡིས། །རྐང་
རུས་མར་བཅད་ཕྱོགས་བཅུར་ལྷ་འདྲེ་ཀུན་ལ་བྱིན། །དགྱེས་ཤིང་ཚིམས་པར་བསམ་པ་
ཡིན། །ཟུགས་དང་ཁོལ་བ་ཞི་ནས་ཀྱང་། །འགག་མེད་རྩལ་འབྱོངས་དག་ཏུ་འགྱུར། །མ་
ཅིག་ཞལ་གདམས་བདུད་རྩི་ཡིན། །གང་ཞིག་ཏིང་འཛིན་སྒོམ་པའི་དུས། །ཡིད་མི་དགའ་
ཞིང་ཕྱོ་སངས་ཁྱེར། །སྙིང་འཕར་འགྲོ་བསམ་འདོད་པ་འབྱུང་། །དེ་ལ་ཞལ་གདམས་མ་
ཤེས་ན། །སྨྱོ་རུ་འགྲོ་བས་ཞལ་གདམས་གཅེས། །རང་གི་སྟེང་དུ་འདི་ལྟར་བསམ། །འཇའ་
ཚོན་སྣ་ལྔའི་གུར་ཕུབ་ནས། །རང་གི་སྙིང་གི་དཀྱིལ་ནང་དུ། །མར་མེ་གསལ་བ་གཅིག་
ལ་ནི། །རིག་པ་གཏད་ཅིང་དམིགས་པ་ཡིན། །ཤེས་རིག་ཕྱི་ལ་མི་སྤྲོ་ཞིང་། །ཞི་གནས་
མཉམ་བཞག་ལ་སོགས་བསྒོམས། །སྙིང་ནད་ཞི་ནས་ཆོས་སྐུ་རྟོགས། །ཕྱོ་སངས་བཅོས་
པའི་གདམས་ངག་སྟེ། །མ་ཅིག་ཞལ་གདམས་བདུད་རྩི་ཡིན། །མ་མི་མིན་ཡེ་ཤེས་མཁའ་
འགྲོ་མའི། །ཞལ་གདམས་སྙིང་གི་བདུད་རྩི་ཞེས་པ་འདི། །བརྒྱུད་པ་འཛིན་པའི་བུ་
རྣམས་ལ། །སྙན་ནས་སྙན་དུ་བརྒྱུད་པ་ཡིན། །སྣོད་ལྡན་ལས་ཅན་གཅིག་ལ་སྟོན། །
གཞན་ལ་བསྟན་པར་མ་གསུངས་སོ། །མ་ཅིག་ཞལ་གདམས་བཅུ་གསུམ་པ་ཞེས་བྱ་བ།
བདག་འདྲ་རི་འགྲིམ་རྣལ་འབྱོར་ཡང་། །གཉན་ཁྲོད་འགྲིམ་ཞིང་ཉམས་ལེན་དུས། །
བཙག་ཐོགས་སྨན་ལ་རག་མ་ལས། ཨཱི། །།
་
108



༈ ཉེར་ཞི་རིན་ཆེན་སྒྲོན་མ་བཞུགས་སོ། །
མི་སྐྱེ་མི་འགག་དེ་བཞིན་ཉིད། །མཚན་རྟོག་ཉོན་མོངས་ཉེར་ཞི་བའི། །མིའི་མཆོག་
གྱུར་འགྲོ་བའི་མགོན། །བཀའ་དྲིན་ཅན་ལ་ཕྱག་འཚལ་བསྟོད། །གདམས་པའི་དོན་གཅིག་
མང་གསུངས་ཀྱང་། །གང་ལ་གང་ཕན་མི་ཤེས་པས། །ཚ་བའི་ནད་ལ་གྲང་བའི་སྨན། །
གྲང་བའི་ནད་ལ་ཚ་བའི་སྨན། །འབྱུང་བའི་ནད་ལ་གདོན་གྱི་བཅོས། །གདོན་གྱི་ནད་ལ་
སྨན་བཅོས་བྱེད། །རྫོགས་པའི་སངས་རྒྱས་ཐོབ་འདོད་པས། །ལོག་པར་རྟག་ཆད་མུ་
སྟེགས་བཞིན། །ལོག་པའི་ལམ་བྱེད་ག་ལ་བ། །དེ་ཕྱིར་ཉེར་ཞི་དུག་འཇོམས་པ། །ཉེར་ཞི་
རིན་ཆེན་སྒྲོན་མ་བསྟན། །ཅེས་པས་ཉོན་མོངས་དུག་ལྔའི་ནད། །མ་རིག་ལས་གྱུར་གདོན་
སྟོང་ཕྲག །བརྒྱད་ཅུ་རྩ་གཉིས་བྱུང་བ་ནི། །རང་མ་རྟོགས་པའི་སྣང་ངོ་ཡིན། །དེ་ཕྱིར་རང་
སྣང་འཁྲུལ་པ་འདིས། །སྐྱེ་མེད་ཆོས་སྐུ་རྟོགས་ན་གྲོལ། །དེ་ཕྱིར་བླ་མ་མཚན་ལྡན་གྱིས། །
གསུངས་པའི་ངོ་སྤྲོད་གདམས་པ་འདི། །མ་ཡེངས་ཁྲི་ལེ་ཉམས་སུ་ལོངས། །གང་ཞིག་རྣལ་
འབྱོར་གཉན་ཁྲོད་བྱེད་པས། །ཉེར་ཞི་རིན་ཆེན་སྒྲོན་མ་ལས། །ནན་ཏན་བྱ་ཞིང་ཉམས་སུ་
བླངས། །ལྔ་བརྒྱུར་གྱུར་པའི་སེམས་ཅན་གྱིས། །ཀླུ་ཡི་གྲོགས་དང་འགྲོགས་བྱེད་པས། །
ཀླུ་ཡི་དུག་གིས་ཟིན་འགྱུར་ཏེ། །ཕན་འདོད་སྨན་དཔྱད་དྲག་སྔགས་བྱེད། །རྟོག་པ་འཕེལ་
ཞིང་ཕན་དུས་མེད། །དེ་ཕྱིར་རང་དོག་ཞི་བྱེད་པའི། །མཛེ་གསོ་རིན་ཆེན་སྒྲོན་མ་འདི། །
རང་གདོན་འདྲེ་ཡིས་གཙོ་བྱས་པའི། །ནམ་མཁར་ཁྱབ་པའི་སེམས་ཅན་རྣམས། །རྫོགས་
པའི་སངས་རྒྱས་ཐོབ་དོན་དུ། །སེམས་བསྐྱེད་སྐྱབས་འགྲོ་ལ་སོགས་པའི། །ཤ་ཁྱེར་ཁྲག་
ཁྱེར་དཔག་མེད་བྱ། །དེ་ནས་དམིགས་པ་རིན་ཆེན་སྒྲོན། །རང་གི་ལུས་ཀྱི་མགོ་འཇུག་
109



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
ནས། །སྦྲུལ་ནག་ལྕགས་ཀྱི་ཟེ་བ་ཅན། །གཡས་གཡོན་གཉིས་སུ་སྔོ་སེར་གཉིས། །རྒྱབ་
མདུན་སྦལ་པ་དཀར་ནག་གཉིས། །བྱ་ཁྱུང་བསམ་གྱིས་མི་ཁྱབ་དང་། །རེས་ཤིག་སེམས་
ཅན་མོ་ལྔ་པོ་དང་། །ཁྱུང་གིས་རེས་ཤིག་ཟོས་ནས་ཀྱང་། །ལུས་པོ་ལྷག་མ་མ་བཞག་ཅིང་། །
རང་སར་བུན་བུན་སོང་བར་བསམ། །གཞན་ཡང་གཅན་གཟན་བསམ་འདས་ཀྱིས། །ཟོས་
ཀྱིན་རང་སར་བུན་སོང་ལ།. །ཤེས་པ་གཏད་དུ་བཅུག་པ་ཡིན། །རང་ཉིད་སློབ་དཔོན་ཏིང་
འཛིན་གྱིས། །ནད་པའི་སེམས་དང་རང་སེམས་གཉིས། །དབྱེར་མེད་ནམ་མཁར་སྤྱོད་དེ་
བཞག །ལུས་ནི་ཤ་ཁྲག་སྦྱིན་པར་འགྱེད། །རི་གཉན་ཤིང་གཉན་བྲོག་གཉན་སོགས། །
དུར་ཁྲོད་རོ་གནས་ལ་སོགས་ལ། །དང་པོ་ཞི་གཅོད་བྱ་བ་གསུངས། །གཉན་སའི་ཆུ་བླང་
རྨ་ཆུའམ། །བེམ་པོ་སྦྲིད་པ་བཀྲུས་ནས་ནི།. །གཉན་སའི་རི་ལ་གཏོར་བར་བྱ། །ཀླུ་ཡིས་
གདུངས་པའི་ནད་པ་ནི། །སྔར་དུ་ཆུ་གཉན་མཚོ་ལ་སོགས། །ནད་པས་ཁྱེར་བར་མི་བྱེད་
ཅིང་། །སྐམ་གཅོད་བྱམས་དང་སྙིང་རྗེ་བསྒོམ། །དུས་ཚོད་ཚོད་བཟུང་ཆུ་མཚོ་སོགས། །དེ་
དུས་རང་གནོད་གཅོད་བྱའོ། །མཛེ་གཅོད་ཉེར་ཞི་རིན་ཆེན་སྒྲོན། །དད་ལྡན་སེམས་ཅན་
དོན་ལ་དགོངས། །རང་དོན་ལྷུན་གྱིས་གྲུབ་པ་ཡིས། །འགྲོ་བའི་དོན་དུ་འདི་བཞིན་གྱིས། །
ཡང་ན་ཀླུའི་ནད་སོགས་ཀྱང་། །མཛེ་པོའི་ཕག་ཏུ་གཅོད་པས་ཆོག་ཅེས་གསུངས་སོ། །
ཨུ་ཡ་ཨག་ཐམ། ཉེར་ཞི་ཉོན་མོངས་གཅོད་མཛད་པའི། །དུག་ལྔ་གཅོད་མཛད་
སེམས་དཔའ་ལ། །གུས་པའི་སེམས་ཀྱིས་ཕྱག་འཚལ་ལོ། །ལྔ་བརྒྱ་དུས་ཀྱི་ཐ་མ་ལ། །
རྒྱལ་འགོང་དམ་སྲི་དར་བར་འགྱུར། །མི་ལ་གནོད་པ་བསམ་མི་ཁྱབ། །དེ་ཕྱིར་གདོན་བྱེད་
གྲངས་མང་ཡང་། །ཁྱད་པར་རྒྱལ་འགོང་དམ་སྲིའི་ནད། །ཕན་འདོད་མཆོད་འདོད་བརྡུང་
གཟིར་མནན། །དེ་ལ་སོགས་པའི་གནད་རྣམས་ཀྱིས། །རྒྱལ་འགོང་ནད་ལས་མི་གྲོལ་
བས། །རང་གྲོལ་ཉེར་ཞི་སྒྲོན་མ་བསྟན། །རྒྱལ་འགོང་དག་གིས་གདུངས་པའི་མིས། །ལྷ་
སྐུ་རྟེན་གསུམ་འབག་དང་སེང་། །གསེར་གཡུ་རིན་ཆེན་གནས་ལ་འཁོར། །བཙུན་པ་བུ་
110



ཉེར་ཞི་རིན་ཆེན་སྒྲོན་མ།་
ཆུང་སྤྲེའུ་སོགས། །ཆུ་དང་ཤ་འབུ་ཤ་རུལ་དང་། །རྟ་ཁྱུ་བྱ་དཀར་ཁྱི་ལ་སོགས། །བསམ་
གྱིས་མི་ཁྱབ་རྨིས་ཤིང་ངུ་། །མགོ་དང་ཡན་ལག་དང་ག་སོགས། །སྐམ་ཁོལ་བྱེད་ཅིང་ལྷུ་
ཚིགས་ན། །ལུས་རྫོལ་བྱེད་ཅིང་ཡིད་མི་དགའ། །ཁྲོ་གཏུམ་བྱེད་འདོད་ཚིག་པ་ཟ། །རྒྱལ་
འགོང་ནད་དུ་བཤད་པ་ཡིན། །དེ་གཅོད་ཉེར་ཞི་སྒྲོན་མ་ནི། །རང་གདོན་འདྲེ་ཡིས་གཙོ་
བྱས་པའི། །ནམ་མཁར་ཁྱབ་ཚད་སེམས་ཅན་རྣམས། །བླ་མེད་བྱང་ཆུབ་ཐོབ་སླད་དུ། །
སེམས་བསྐྱེད་སྐྱབས་འགྲོ་ལ་སོགས་པའི། །སྔོན་འགྲོ་ལུས་མགོ་ཐམས་ཅད་རྣམས། །སྣང་
སྲིད་ལྷ་འདྲེ་ཡོངས་ལ་འབྱེད། །དེ་ནས་དམིགས་པ་འདི་བཞིན་བྱ། །རང་གི་ལུས་ཀྱི་བདག་
པོ་ནི། །བཙུན་པ་བརྒྱ་དང་མི་རེང་འབུམ། །ཤན་པ་སྤུ་གྲི་རྣོ་ཐོགས་སྟོང་། །ལས་བྱེད་
བསམ་ལས་འདས་པ་ཡིས། །སྔར་རྨིས་སྐུ་གདུང་ལ་སོགས་པའི། །རང་གདོན་འདྲེ་ལ་ཚིམ་
བྱས་ནས། །རང་སར་དག་ཡལ་སོང་པ་རུ། །བརྒྱ་འམ་ཁྲི་དང་འབུམ་ལ་སོགས། །དམིགས་
པ་གྲངས་མེད་དཔག་འདས་བྱས། །གཞན་ཡང་གཉན་སའི་ལྷ་འདྲེ་ལ། །ལུས་བཞིན་ལྟོས་
མེད་རྒྱང་དོར་བསྒྱུར། །རིག་པ་དྲི་མེད་ནམ་མཁའ་བསྲེ། །གཞན་ཡང་སྟག་གཟིག་གཅན་
གཟན་སོགས། །བསམ་གྱིས་མི་ཁྱབ་ཚོགས་འདུས་ནས། །ལུས་ཟོས་མེད་པར་སིང་སིང་
སོང་། །རྗེས་ལ་བུན་བུན་གདོན་རྣམས་ཀྱང་། །རང་སར་ཡལ་ཡལ་སོང་བ་ལ། །ཤེས་པ་
སྟོད་དུ་བཅུད་པ་ཡིན། །རང་ཉིད་རྣལ་འབྱོར་ཏིང་འཛིན་གྱིས། །ནད་པའི་སེམས་དང་རང་
གི་སེམས། །སྐྱེ་མེད་སྤྲོས་བྲལ་ངང་ལ་བཞག །ལུས་ནི་ལྷ་འདྲེ་མ་ལུས་ཀྱིས། །ཀུན་གྱིས་
ཧབ་ཐོབ་བྱས་པར་བསམ། །ལྷ་ཁང་འདྲེ་ཅན་དུར་ཁྲོད་དང་། །ཀླུ་གནས་རི་གཉན་མ་
ཡིན་པ། །འདི་ཡི་རྟོག་པ་ཆོད་མི་འགྱུར། །དེ་ཕྱིར་གཉན་ཐོག་འགྲོ་བར་གྱིས། །བཙུན་པ་
བུ་ཆུང་ཁྱི་ལ་སོགས། །ཐམས་ཅད་འགྲོའམ་ཐལ་རྨི་ན། །ལུས་སེམས་ཁོང་གློད་ཤེས་པ་
བདེ། །གཉིས་མེད་གདམས་ངག་གདེང་དང་ལྡན། །མཆོག་དང་ཐུན་མོང་དངོས་གྲུབ་ཐོབ། །
ཉེར་ཞི་རིན་ཆེན་སྒྲོན་མ་ལ། །གདོན་བགེགས་རྒྱལ་པོ་ལ་སོགས་པའི། །བགེགས་རིགས་
111



་་ གངས་ཅན་སྐྱེས་མའི་དཔེ་ཚོགས་ལས།་ མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
བརྒྱད་ཅུ་རྩ་གཉིས་ལ། །མཆོག་དང་ཐུན་མོང་དངོས་གྲུབ་ཐོབ་པ་ཡི། །ཉེར་ཞི་རིན་ཆེན་
སྒྲོན་མ་འདི། །ཕྱི་མ་དོན་དུ་གཉེར་བ་ཡི། །ལས་ཅན་དོན་ལྡན་སྐྱེས་བུ་ཡིས། །རང་གི་ལམ་
གྱི་བར་ཆོད་དང་། །འགྲོ་བ་ནད་ཀྱིས་གདུངས་པ་ལ། །བླ་མེད་བྱང་ཆུབ་ཐོབ་པར་བྱེད། །
ཨུ་ཡ་ཨག་ཐམ། །འཁྲུལ་པའི་དྲ་བ་འདྲལ་བྱེད་ཅིང་། །སྐྱེ་མེད་ཆོས་སྐུའི་ངོ་བོ་སྟོན། །དུས་
མཐར་གྱུར་པའི་སེམས་ཅན་ལ། །དམུ་བདུད་བཙན་ལ་སོགས་པ་ཡི། །བགེགས་རིགས་བྱེ་
བ་དུང་ཕྱུར་གྱིས། །བར་ཆོད་གདོན་འགལ་བྱེད་པ་ལ། །རང་གྲོལ་གནད་ཀྱི་དོན་མི་
འཁུམས། །མཆོད་དང་བཀར་དང་མནན་བརྡུངས་སོགས། །སྡུག་བསྔལ་ནད་ལས་གྲོལ་མི་
འགྱུར། །དེ་ཕྱིར་ཉེར་ཞི་རིན་ཆེན་སྒྲོན་མ་བསྟན། །གང་ཞིག་དམུ་ཡིས་ན་གྱུར་ན། །ལུས་
ལྕི་ལྐུགས་དང་གཏམ་མི་ཁྲོལ། །སྨོན་དང་འོན་དང་འཐིབ་ལ་སོགས། །ཤེས་པ་ལྕི་ཞིང་
འཐིབ་ལ་སོགས། །གང་ཞིག་ནད་པའི་རྨི་ལམ་དུ། །རྟ་སྨུག་ལུག་ཁྱུ་ཕུག་རོན་དང་། །སྐྱ་མི་
མང་དང་མུན་སྨུག་སོང་། །ཤེས་པ་འཐིབས་ཤིང་ལྕི་བར་འགྱུར། །དེ་བྱུང་དམུ་ཡི་གདུག་
པའོ། །བདུད་ཀྱི་རྟགས་ཀྱང་འདི་ལྟར་རོ། །མགོ་ལུས་མེད་པ་ཁོལ་ཞིང་ན། །ཕ་མ་ཉེ་དུ་
སྤྲུལ་ལ་སོགས། །ཤེས་པ་འཕྱོ་ཞིང་གཉིད་མི་ཕེབས། །ནུབ་མོ་གཉིད་པའི་རྨི་ལམ་དུ། །
མུན་པས་གཡོགས་དང་རྟ་ནག་ཞོན། །གོས་ནག་གོན་དང་གཡག་གིས་བརྡུངས། །སྐྱ་མི་
མང་པོས་ཁྲིད་པ་རྨིས། །དེ་བྱུང་བདུད་ཀྱི་འདུག་ས་ཡིན། །བཙན་གྱི་རྟགས་རྣམས་འདི་
ལྟ་སྟེ། །ལུས་པོ་ཁོལ་བུར་གཟིར་བ་དང་། །ཆུ་འུར་སྙད་མེད་འབྱུང་བ་དང་། །མི་དམར་རྟ་
དམར་མང་པོ་ཡིས། །ཁྲིད་ཅིང་རྒྱལ་ཁམས་བསྐོར་བ་རྨིས། །དེ་ནི་བཙན་གྱི་ཆོ་འཕྲུལ་
ཡིན། །དམུ་བདུད་བཙན་གསུམ་ཆོ་འཕྲུལ་དང་། །ནད་དང་བར་ཆོད་གདུག་པ་ལ། །སུམ་
སྦྱོར་གདམས་པ་རིན་ཆེན་སྒྲོན། །རང་གནོད་གདོན་གྱིས་གཙོ་བྱས་པའི། །ནམ་མཁའི་
ཁྱབ་ཚད་སེམས་ཅན་རྣམས། །སངས་རྒྱས་ས་ལ་བཀོད་སྙམ་དུ། །སྐྱབས་འགྲོ་སེམས་
བསྐྱེད་ལ་སོགས་པའི། །སྔོན་འགྲོ་ལུས་ཀྱི་མཆོད་པ་ནི། །རྒྱ་ཆེ་དཔག་ཏུ་མེད་པ་བྱ། །དེ་
112



ཉེར་ཞི་རིན་ཆེན་སྒྲོན་མ།
ནས་སུམ་སྦྱོར་འདི་ལྟར་ཏེ། །རང་གི་ལུས་ཀྱི་བདག་པོ་ནི། །ལྐུགས་པ་སྨྲ་བར་མི་འགྱུར་
བའི། །གྲི་ཐོགས་ཤན་པ་གྲངས་མེད་དང་། །མི་ནག་གྲི་ཐོགས་བསམ་ལས་འདས། །
གཡག་ནག་རྭ་ལས་མེ་སྟག་འཕྲོ། །བརྡུངས་ཤིང་ཤ་རུས་ཕྱེ་མར་བཏང་། །དེ་རྒྱབ་མི་དམར་
གྲི་ཐོགས་ནི། །སྣང་སྲིད་ཁེངས་པ་ཙམ་བྱུང་ནས། །ཤ་རུས་ཁྱེར་ནས་དགའ་མགུར་ལྡན། །
རང་སར་བུན་བུན་སོང་བར་དམིགས། །རྣལ་འབྱོར་བདག་གི་ཏིང་འཛིན་གྱིས། །ནད་པའི་
སེམས་དང་རང་སེམས་གཉིས། །གཅིག་ཏུ་བསྲེས་ཤིང་མཁའ་ལ་སྦྱར། །ལུས་པོ་ལྷ་འདྲེ་མ་
ལུས་ལ། །མཆོད་པ་འབུལ་བ་མན་ངག་ཡིན། །རང་ཡང་ནད་ལས་གྲོལ་བ་དང་། །སྔར་གྱི་
རྨི་ལམ་ཆོ་འཕྲུལ་རྣམས། །རང་སར་ལེགས་པར་ཞི་བར་འགྱུར། །རིག་པ་གཅེར་བུར་སྒྲོན་
ཕུད་ནས། །འགག་མེད་ཆོས་སྐུའི་སྣང་བ་འཆར། །མཆོག་དང་ཐུན་མོང་དངོས་གྲུབ་ཐོབ། །
སྡུག་བསྔལ་ན་ཚ་ཉེ་བར་ཞི། །འཁྲུལ་བའི་མུན་པ་རང་སར་སོང་། །གཅོད་མཆོག་དོན་ཉིད་
རང་ལ་རྙེད་ཅེས་པ་རིན་ཆེན་སྒྲོན་མའོ། །ལས་ཅན་སྙིང་འདྲ་མ་གཏོགས་པ། །ཀུན་ལ་མ་
བྱིན་ཆིག་བརྒྱུད་ཡིན། །རྒྱ་རྒྱ་རྒྱ། ཁ་ཐམ། སྤྲོ། །
བཙན་ནག་བྲག་དང་བདུད་གནས་གོ་གསུམ་མདོ། །ལུང་སྟོང་འདྲའམ་ཆུ་ཆེན་
འགྲམ་དུ་བཅད། །གཉན་མི་གཉན་པས་ཆོད་མི་འགྱུར་གསུངས། །ཉོན་མོངས་སྡུག་བསྔལ་
ཉེར་ཞི་བའི། །དྲི་མེད་སེམས་ལ་ཕྱག་འཚལ་ལོ། །ཞལ་གདམས་ཉེར་ཞི་བྲི་བར་བྱ། །ཀླུ་
གཉན་ས་བདག་གསུམ་མམ་གཅིག །བདག་གཟུང་གདོས་པའི་སྒྱུ་ལུས་ལ། །གནོད་ཅིང་
འགལ་བྱེད་ཉོན་མོངས་པ། །རང་གྲོལ་གཅོད་འདི་མི་ཤེས་པས། །བཀར་དང་བཅོས་སམ་
མནན་གཟིར་བྱེད། །རྣམ་སྨིན་ཆེ་ཞིང་ཕན་མི་འགྱུར། །དེ་ཕྱིར་ཉེར་ཞི་གདམས་པའི་
གནད། །ཀླུ་བདུད་ལ་སོགས་ཀླུ་རིགས་ཀྱི། །ནད་ཀྱིས་ཟིན་པའི་ལས་ངན་དེ། །མཚོ་དང་
ཆུ་མིག་ནེའུ་གསིང་དུ། །སྦྲུལ་དང་ལྕོང་མོ་ངང་ངུར་དང་། །ཀླུའི་ཆོ་འཕྲུལ་བསམ་མི་ཁྱབ། །
ལུས་པོ་ཟ་ཞིང་འགུལ་འཕྲིག་མང་། །ཤ་བཀྲ་བས་ལྡགས་གློང་ཤུ་དང་། །ཤ་རོ་རྨའམ་སར་
113



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
ཁ་འབྱུང་། །གཉིད་ཆེ་སེམས་ཀྱང་མི་དགའ་ཞིང༌། །འགྲོ་སྙིང་འདོད་ཅིང་རྟགས་མཚན་
རྣམས། །གྲོགས་ལ་གསང་ཞིང་ཡིད་མི་ཆེས། །དེ་ནི་ཀླུ་ཡི་དུག་གིས་ཟིན། །གཉན་གྱི་ཟིན་
ནམ་གནོད་པ་ནི། །འཁྱོག་དང་ཆུ་རྟ་བ་གླང་དང༌། །གཅན་གཟན་རྣམ་པ་སྣ་ཚོགས་རྨིས། །
རང་ཡང་ལུས་ཀྱི་ཚིགས་རྣམས་བཅོལ། །རོ་སྟོད་གཟེར་ཞིང་ཤེས་པ་འཕྱོ། །འཐབ་སྙིང་
འདོད་པ་ལ་སོགས་ཏེ། །རྨི་ལམ་ལ་སོགས་མཚན་ལྟས་རྣམས། །འབྱུང་བ་གཉན་གྱི་ཆོ་
འཕྲུལ་ཡིན། །ས་བདག་གདུག་པའི་ཆོ་འཕྲུལ་ནི། །སྦལ་བ་འཕྱི་བ་ལུག་ལ་སོགས། །སྡོམ་
སྡིག་རི་དྭགས་སྣ་ཚོགས་རྣམས། །གཉན་དང་ས་བདག་ཆོ་འཕྲུལ་ཏེ། །ཁྱད་པར་ས་བདག་
ཆོ་འཕྲུལ་ཡིན། །རྐང་ལག་རུས་པ་ཀུན་ན་ཞིང་། །ཁྱད་པར་ལུས་པོ་ལྕི་བ་དང༌། །ཤེས་པ་
འཐིབས་ཤིང་བྱིང་བ་ནི། །ས་བདག་དྲེགས་པའི་གདུག་པ་ཡིན། །ཀླུ་གཉན་ས་བདག་
གདུག་པ་ལ། །སུམ་སྦྱོར་ཉེར་ཞི་རིན་ཆེན་སྒྲོན་མ་བསྟེན། །སེམས་བསྐྱེད་སྐྱབས་འགྲོ་ལ་
སོགས་པའི། །ལུས་པོ་ཚོགས་འཁོར་རྒྱ་ཆེན་ནི། །རང་གནོད་གདོན་གྱིས་གཙོ་བྱས་པའི། །
སྣང་སྲིད་ལྷ་འདྲེ་ཀུན་ལ་བྱ། །རང་ཉིད་སྤྲོས་བྱས་ཕུང་པོ་ནི། །སྦྲུལ་ནག་མགོ་དགུ་ཟེ་བ་
ཅན། །གླང་དམར་མེ་སྟག་འཕྲོ་བ་གཅིག །སྦལ་བ་ཁྲ་བོ་ཆེན་པོ་གཅིག །གཞན་ཡང་སྦལ་
སྦྲུལ་འབུམ་ཕྲག་གིས། །སྲོག་ཆགས་དེར་འདུས་ཐམས་ཅད་ཀྱིས། །སྒྱུ་ལུས་གདོས་བཅས་
ཕུང་པོ་ནི། །མལ་ཡང་མ་བཞག་བུན་བུན་སོང་། །མ་ཡེངས་རིག་པ་གཏད་དུ་བཅུག །རྣལ་
འབྱོར་བདག་ཉིད་ཏིང་འཛིན་གྱིས། །ནད་པའི་སེམས་དང་རང་སེམས་གཉིས། །སྤྲོས་བྲལ་
ནམ་མཁའི་མཐའ་ལ་བཞག །དམིགས་པ་དྲག་བཅུན་ཕཊ་ཀྱིས་གདབ། །རྨ་ཤུ་ལ་སོགས་
གང་ན་སར། །ཆུ་ཡིས་བཀྲུས་ཤིང་གཉན་སར་གཏོར། །ནད་པའི་ཤ་ཁྲག་མ་ལུས་པ། །
གཉན་སའི་གཞི་བདག་དེ་དག་ལ། །གུས་པའི་ཚུལ་གྱིས་འབུལ་བར་དམིགས། །ཀླུ་
གནས་སའམ་མཛེ་ཅན་ནམ། །གཉན་གནས་ལྷ་ཁང་ལ་སོགས་པའི། །གཉན་སར་ཉམས་
ལེན་བྱ་བ་གཅེས། །སྦལ་དང་སྦྲུལ་དང་རྣག་ཁྲག་འཛག །དྲི་མ་བཀྲུས་དང་གོས་སར་གྱོན། །
114



ཉེར་ཞི་རིན་ཆེན་སྒྲོན་མ།
ན་ཚ་ཟུག་རྔུ་ཞི་འགྱུར་ནས། །གདོན་གསུམ་ནད་ལས་གྲོལ་བར་འགྱུར། །སླར་ཡང་བྱང་
ཆུབ་སེམས་རྟོགས་ནས། །འབྲས་བུ་མངོན་གྱུར་གདེང་རྙེད་འགྱུར། །སྡུག་བསྔལ་ཉེར་ཞི་
སྒྲོན་མའོ། །དེ་རྟོགས་གདེང་ཐོབ་རྣལ་འབྱོར་གྱིས། །འགྲོ་བའི་ཟུག་རྔུ་བཅོམ་པའི་ཕྱིར། །
མན་ངག་བདུད་ཀྱི་གཅོད་ཡུལ་ལ། །ཉེར་ཞི་ཞལ་གདམས་རིན་ཆེན་འདི། །ཡུམ་སྲས་ལ་
སོགས་ཐོད་སྨྱོན་གྱི། །ཕྱག་ལེན་དམར་ཁྲིད་སྙན་བརྒྱུད་ཡིན། །ལོག་ལྟ་ཅན་ལ་མ་སྤེལ་
ཅིག །ཨུ་ཡ་གསང་པའི་རྒྱ་ཡིས་གདབ། །སྙིང་ལ་གབ་པའི་མན་ངག་ཡིན། ། ། །
འཁོར་བའི་ཆུ་ལས་སྒྲོལ་བྱེད་པ། །སྐམ་སར་ཕྱིན་མཛད་རིན་ཆེན་སྒྲོན། །སྐྱེ་ཤི་མེད་
པ་བྱང་ཆུབ་སེམས། །དད་དང་དང་བས་སྐྱབས་སུ་མཆི། །དྲུག་ཅུ་ཁ་རལ་འགྲོ་བ་ལ། །
དགྲ་དང་ཐན་ལྟས་མུ་གེ་བྱད། །གཟའ་གདོང་གདུག་པས་སྲོག་གཅོད་པསོ། །འཁོར་བའི་
སེམས་ཅན་བདེ་རུ་རེ། །མི་བདེ་སྲོག་གི་བར་ཆོད་ནི། །བགེགས་རིགས་སྟོང་ཕྲག་དྲུག་
ཅུས་བྱེད། །ཁྱད་པར་དྲང་སྲོང་བདུད་དུ་བབས། །དེ་ལ་རང་གྲོལ་མི་ཤེས་པ། །བཅོས་དང་
སྨན་སོགས་ཆོ་གས་མཆོད། །རེས་གཅིག་བདེ་ཡང་སྐྱོར་མ་འབྱུང་། །དེ་ཕྱིར་ཉེར་ཞིའི་ཞལ་
གདམས་འདི། །ལས་ཅན་བུ་ཡི་ཐུགས་ལ་ཞོག །གཟའ་བདུད་ལ་སོགས་གཟའ་བརྒྱད་
དང་། །རྒྱུ་སྐར་ཉེར་བརྒྱད་ལ་སོགས་པའི། །ཀླུ་གཉན་སྡེ་བརྒྱད་ཀུན་བསྡོངས་ནས། །དེ་
ལ་དྲོད་ཚད་འདི་ལྟར་ཟུང་། །ཐོག་དང་མདའ་རྡོ་གྲི་ལ་སོགས། །ཁ་བ་བུ་ཡུག་འཚུབ་པ་
ཡིས། །རང་ཉིད་གཡོགས་སམ་ཁྱེར་བ་དང་། །སེར་བ་བབ་དང་སྤྲིན་ནག་འཐིབས། །སྤྱང་
ཀི་རྨི་དང་འོད་ལ་སོགས། །ཐེབས་པའི་རྟགས་ནི་འདི་ལྟར་རོ། །ཁ་ཡོ་མིག་སླེ་མེ་རིས་དང་། །
ཆུ་བུར་ལ་སོགས་ཞ་དང་རེངས། །གཏམ་འཆལ་ཁ་ཆུ་མིག་ཆུ་འཛག །བརྒྱལ་དང་ལྐུགས་
ལ་སོགས་པ་རྣམས། །གཟའ་བདུད་གདུག་པས་ཟིན་རྟགས་ཡིན། །གདུག་པ་གཟའི་རྔན་
སེམས་ལ། །ཉེར་ཞི་རང་གནད་ཞལ་གདམས་བྱ། །ནམ་མཁའི་ཁྱབ་ཚད་སེམས་ཅན་
དང་། །རང་གནོད་གདོན་གྱིས་གཙོ་བྱས་པའི། །སེམས་བསྐྱེད་སྐྱབས་འགྲོ་ལ་སོགས་
115



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
པའི། །ལུས་མཆོད་ལ་སོགས་བྱས་ནས་ནི། །མ་ལུས་ལྷ་འདྲེ་དགྱེས་པར་དབུལ། །རང་གི་
སྒྱུ་ལུས་ཕུང་པོ་ལ། །གཟའ་བདུད་འཇིགས་པ་མགོ་དགུ་དང་། །ཉི་མ་ལ་སོགས་གཟའ་
བརྒྱད་དང་། །རྒྱུ་སྐར་ཉི་ཤུ་རྩ་བརྒྱད་དང་། །གདོང་མོ་མཆེད་བཞི་ལ་སོགས་པའི། །སྡོང་
ཟླ་ལྷ་སྲིན་སྡེ་བརྒྱད་ལ། །ཤིན་ཏུ་ཡིད་མཛེས་སྐྱེས་བུ་ཡིས། །ལུས་པོ་གཏུབས་ནས་ཡང་
ཡང་དབུལ། །བར་དུ་སྤྲོས་བྲལ་ངང་ལ་བཞག །རྣལ་འབྱོར་ཆོས་མཁན་ཏིང་འཛིན་གྱིས། །
ནད་པའི་སེམས་དང་རང་སེམས་གཉིས། །གཅིག་ཏུ་བསྲེས་ཏེ་ནམ་མཁར་འཕང་། །ནད་
པའི་སྒྱུ་ལུས་ཕུང་པོ་ནི། །གཟའ་བདུད་ལ་སོགས་ལྷ་འདྲེ་ཡིས། །མ་བཞག་ལྷག་མེད་ཟོས་
ཁྱེར་བསམ། །གཞན་ཡང་ལྷ་འདྲེ་མ་ལུས་ཀྱིས། །ཟོས་ཀྱིན་རང་སར་བུན་སོང་ནས། །
དགའ་ཡལ་འདོད་པ་གྲུབ་པར་བསམ། །གོས་སར་གྱོན་ནས་གྱེན་ལ་སོང་། །བཤལ་དང་
སྐྱུག་དང་རྣག་ཁྲག་བུན། །ནམ་ལངས་ཉི་ཤར་རྨི་བ་དང་། །ཞ་རེངས་འཁུམས་རེངས་ཉེར་
རྣམས་ཞི། །ཉེར་ཞི་རིན་ཆེན་སྒྲོན་མའོ། །གཟའ་གདོན་ནད་ལས་གྲོལ་གྱུར་ནས། །སྐྱེ་མེད་
ཆོས་སྐུ་རང་ལ་རྙེད་ཅེས་གསུངས་སོ། །ཀླུ་གནས་ས་དང་ལྷ་ཁང་དུར་ཁྲོད་མཛེས་གནས་
ཕགས་སུ་གཅོད། ཨཱི། །དམ་མེད་ལ་རྒྱའོ། །ལས་དང་ཉོན་མོངས་ཉེར་བ་ཡི། །གཉུག་མའི་
སེམས་ལ་ཕྱག་འཚལ་ལོ། །སྙིགས་མར་གྱུར་པའི་སེམས་ཅན་རྣམས། །ཟད་པའི་དུས་མེད་
བསྐལ་བར་སྦྱོང་། །མ་མོ་མཁའ་འགྲོ་མན་ཆོད་ནས། །དམ་སྲི་བསེན་མོ་ཡན་ཆོད་ཀྱིས། །
ཚེ་དང་བསོད་ནམས་དབང་ཐང་འཕྲོག །མཆོད་དང་བསྐང་དང་བརྡུང་མནན་གྱིས། །ཕན་
པ་མི་ནུས་རྣམ་རྟོག་མང་། །དེ་ཕྱིར་ཉེར་ཞི་རིན་ཆེན་སྒྲོན་མ་ནི། །མཁས་པས་བརྟེན་ལུགས་
འདི་ལྟར་རོ། །ཨེ་ཀ་ཛཱ་ཊི་ལ་སོགས་པའི། །མ་མོ་མཁའ་འགྲོ་ཤ་ཟན་དང་། །བསེན་མོ་
ཐེའུ་རང་གྲོང་བརྒྱུད་ཀྱིས། །ལྟས་དང་ཆོ་འཕྲུལ་འདི་ལྟར་ཏེ། །མོ་རིགས་འདྲེ་མོ་མཛོ་ལ་
ཞོན། །སྦྲ་ནག་ཕུབ་ཅིང་ཤ་ཁྲག་སྤྱོད། །བདག་ལ་བརྩེ་ཞིང་ཤ་ཁྲག་སྟོབ། །གཞན་ཡང་བུད་
མེད་མང་འདུས་ཏེ། །མི་སྡུག་ཆོ་འཕྲུལ་སྟོན་པ་དང་། །ཆགས་པ་སྤྱོད་པ་རྨི་བ་ནི། །མ་མོའི་
116



ཉེར་ཞི་རིན་ཆེན་སྒྲོན་མ།
ཆོ་འཕྲུལ་གདུག་རྩུབ་ཡིན། །རང་ཉིད་ཁྲག་སྐྱུག་ཁྲག་རྣག་འཛག །ཁྲག་བཤལ་ཁྲག་སྐྱུག་
ནད་དང་རིམས། །སྒོ་ཡི་ནོར་ལ་གོད་ཡམས་ཡོང་། །དེ་རྣམས་མ་མོའི་ཆོ་འཕྲུལ་རྟགས། །
མ་མོ་མཚོ་སྨན་ལ་སོགས་པའི། །དམ་སྲི་བསེན་མོའི་ཚོགས་རྣམས་ཀྱིས། །གདུག་རྩུབ་
ཉོན་མོངས་ཉེར་ཞི་བའི། །ཞལ་གྱི་གདམས་པ་འདི་ལྟ་སྟེ། །མཁའ་མཉམ་འགྲོ་བ་ཐམས་
ཅད་དང་། །རང་གནོད་གདོན་གྱིས་གཙོ་བྱས་པའི། །སེམས་བསྐྱེད་སྐྱབས་འགྲོ་ལ་སོགས་
པ༑ ༑ལུས་མཆོད་ལོངས་སྤྱོད་བསམ་མི་ཁྱབ། །རྒྱ་ཆེ་དཔག་ཏུ་མེད་པ་ནི། །སྣང་སྲིད་ལྷ་
འདྲེ་ཀུན་ལ་བཀྱེ། །འཁྲུལ་བའི་བདག་བཟུང་ཕུང་པོ་འདི། །ཨེ་ཀ་ཛ་ཊི་ལ་སོགས་པའི། །
མ་མོ་མཁའ་འགྲོ་སྨན་བཙུན་དང་། །གནོད་སྦྱིན་སྲིན་མོ་བདུད་མོ་སོགས། །དམ་སྲི་བསེན་
མོ་ཕུང་འདྲེ་མོ། །མ་ལུས་ཐམས་ཅད་འདུས་པ་ལ། །ཤ་ཁྲག་དམར་གྱིས་ཚིམས་བྱས་ནས། །
རང་རང་དགའ་ཀུན་གནས་སུ་གཤེགས། །ནད་པའི་དམིགས་པ་ཡང་ཡང་བྱ། །སློབ་
དཔོན་རྣལ་འབྱོར་ཏིང་འཛིན་གྱིས། །ནད་པའི་སེམས་དང་རང་སེམས་གཉིས། །གཅིག་
ཏུ་བསྲེས་ཤིང་མཁའ་དང་བསྲེ། །ཤ་ཁྲག་མཁའ་འགྲོ་ལ་སོགས་ཏེ། །སྣང་སྲིད་ལྷ་འདྲེ་མ་
ལུས་དང་། །ཅེ་སྤྱང་སྟག་གཟིག་དོམ་དྲེད་སོགས། །གནས་ཀྱི་ལྷ་འདྲེ་ལ་སོགས་ཀྱིས། །
བུན་བུན་ཟོས་ནས་གྱེས་པ་རུ། །རང་དང་ནད་པ་གཉིས་ཀས་དམིགས། །གོས་ནག་བསྒྱུར་
དང་སྐྱུག་ནག་བཤང་། །མ་སྲིང་མཛའ་མོ་ལ་སོགས་ཀྱིས། །དར་ཟབ་ཕྲ་མེན་མུ་ཏིག་
སོགས། །ཞལ་ནས་དཔག་མེད་འདྲེན། །ཡིད་དགའ་བག་དྲོ་ཤེས་པ་གསལ། །ཟུག་རྔུ་
འཁྲུལ་པ་འཕྲལ་དུ་ཞི། །ཉེར་ཞི་རིན་ཆེན་སྒྲོན་མའོ། །ན་ཚ་འདྲེ་རྣམས་ཆོས་སྐྱོང་དག་ཏུ་
འབྱུང་གསུངས་སོ། །མ་མོ་མཁའ་འགྲོའི་འདུ་ས་ནི། །མཚོའམ་དུར་ཁྲོད་ཚོང་འདུས་སམ། །
གནས་དབེན་རྙིང་པ་ལ་སོགས་ཏེ། །ཁྱད་པར་མི་གཙང་མཛེ་ཡུགས་དང་། །དོམ་པོ་སྡིག་
ཅན་དམ་ཉམས་ལ། །འདི་ཡི་གཅོད་པས་ཆོད་པར་འགྱུར་གསུངས་སོ། །། །
སྐྱེ་མེད་འགག་མེད་སྟོང་པ་ཉིད། །སྤྲོས་དང་བྲལ་ལ་ཕྱག་འཚལ་བསྟོད། །ལར་ཀྱང་
1 17



： གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
མ་རིག་འཁྲུལ་པའི་ལུས། །བདེན་འཛིན་ངོས་བཟུང་མི་དགེའི་རྟེན། །སྒྱུ་ལུས་གཟུགས་ཀྱི་
ཕུང་པོ་འདི། །ཁམས་གསུམ་འཁོར་བའི་རྒྱུ་རྩ་ནི། །ཁོ་ལ་བརྟེན་ནས་བྱུང་བ་ཡིན། །དེ་
ཕྱིར་ལྷ་འདྲེ་མ་ལུས་ལ། །ཆགས་མེད་སྦྱིན་པ་རྒྱུན་དུ་ཐོང་། །གཉན་ས་རི་ཁྲོད་རྟག་ཏུ་
འགྲིམས། །གཉུག་མའི་སེམས་ཉིད་ངང་ལ་ཞོག །འཁྲུལ་རྟོག་བགེགས་རིགས་རྟགས་བཅུ་
གཉིས། །རང་མ་རྟོགས་པའི་འཁྲུལ་པ་ཡིན། །འཁྲུལ་པའི་ངོ་བོ་རང་བཞིན་མེད། །རང་
བྱུང་རང་ཞི་རང་ཡལ་དུ། །སྤྲོས་བྲལ་དོན་ལ་གནས་གྱུར་ན། །ལྷ་འདྲེ་རང་གི་སེམས་སུ་
འདུས། །སེམས་ནི་ཡེ་ནས་སྟོང་པ་ཉིད། །དེ་ལྟར་རྒྱུད་ལ་ཐོབ་པར་གྱིས། །བགེགས་
རིགས་བརྒྱད་ཅུ་རྩ་གཉིས་ཀྱང་། །རང་སར་ཡལ་ཞིང་གནོད་མི་འགྱུར། །བརྒྱ་ལ་གནོད་
ཅིང་འགལ་གྱུར་ན། །བྱང་ཆུབ་སྒྲུབ་པའི་བསྐུལ་མར་གྱིས། །ཉེར་ཞི་རིན་ཆེན་སྒྲོན་མའོ། །
གནད་ཀྱི་ཡིག་ཆུང་གསུངས་པ་རྫོགས་སོ། །
་ ༈ སྙིང་གཏམ་བདུད་རྩིའི་ཐིག་པའོ། །མ་ཅིག་ལབ་སྒྲོན་སྤྲུལ་སྐུ་ཡུམ། །རིགས་ལྔ་
མཁའ་འགྲོ་ལ་སོགས་ཏེ། །རིགས་ལྔ་མཁའ་འགྲོའི་ངོ་བོ་ཉིད། །རྒྱལ་བའི་ཡུམ་ལ་ཕྱག་
འཚལ་བསྟོད། །གང་ཞིག་རྣལ་འབྱོར་རི་ཁྲོད་འགྲིམས། །སྐྱེ་མེད་ཆོས་སྐུ་མངོན་གྱུར་
རྟོགས། །འགག་མེད་ཐུགས་རྗེས་འགྲོ་དོན་མཛད། །གཅོད་ཀྱི་བརྒྱུད་པ་གྲུབ་ཐོབ་ལ། །
མོས་པའི་སེམས་ཀྱིས་ཕྱག་འཚལ་ལོ། །དེ་ཡི་རྗེས་འབྲང་རྣལ་འབྱོར་གྱིས། །ཞལ་
་གདམས་བདུད་རྩི་མ་ཤེས་ན། །སྨན་མཁན་སྨན་མེད་དཔེ་དང་མཚུངས། །དེ་ཕྱིར་ཞལ་
གདམས་ཐུགས་ལ་ཞོག་ཅེས་གསུངས་པས། དེའི་དོན་འདི་ཡིན་ཏེ། རང་གི་རྟོགས་པ་
མཆོག་གྱུར་ཀྱང་། །གདམས་པའི་སྐྱུར་ཁ་མ་ཤེས་ན། །སྨན་མཁན་སྨན་མེད་དག་དང་
མཚུངས་ཞེས་པའི་དོན་ཡིན་ནོ། ། །
དེ་ནས་འདི་བཞིན་ཉམས་ལེན་གྱིས། །གང་ཞིག་འགྲོ་བའི་དོན་བྱེད་ཅིང་། །ཆར་
འབེབས་གདམས་པ་འདི་བཞིན་བྱ། །ཆུ་མིག་གནས་སམ་མཚོའི་འགྲམ། །རི་གཉན་ས་རུ་
་་118
118



ཉེར་ཞི་རིན་ཆེན་སྒྲོན་མ།
འགྲོ་བྱས་ལ། །ཕྱོགས་ཀྱི་ཕྱེ་ཕུད་འོ་ཕུད་སོགས། །གང་འཚོགས་མཆོད་གཏོར་རྒྱ་ཆེན་བྱ། །
སེམས་བསྐྱེད་སྐྱབས་འགྲོ་འདི་བཞིན་བྱ། །སྤྱིར་ཡང་ཁམས་གསུམ་སེམས་ཅན་དང་། །
སྒོས་སུ་སྐྱབས་ཡུལ་འདི་ཡི་སེམས་ཅན་རྣམས། །མུ་གེས་གདུང་པ་སྙིང་རེ་རྗེ། །སེམས་
ཅན་རྣམས་ལ་ཕན་གདགས་ཕྱིར། །བདག་གི་ལུས་སོགས་འདི་དག་ནི། །ལྷ་ཀླུ་རྣམས་ལ་
སྦྱིན་པ་བཏང་། །དེ་ཡི་ཞི་བའི་དངོས་གྲུབ་ནི། །ཡུལ་ཕྱོགས་དེ་རུ་ཆར་འབེབས་ཀྱིན། །
བདུད་རྩི་ལྟེམས་ཀྱིས་ཁེང་བར་བསམ། །ལུས་མཆོད་བརྒྱ་སྟོང་གྲངས་མེད་འབུལ། །བར་
དུ་སྤྲོས་བྲལ་ངང་ལ་བཞག །ཆར་པ་འབབ་འགྱུར་ཐེ་ཚོམ་མེད། །གལ་ཏེ་ཞག་གསུམ་ལྔ་
བདུན་སོགས། །བསྡད་ཀྱང་ཆར་པ་མེད་གྱུར་ཅིང་། །ཡི་ཆད་ཐང་ཆད་མ་ཕེབས་ན། །
གནད་ཀྱི་གདམས་པ་འདི་ལྟར་བྱ། །རང་ཉིད་གཅེར་བུ་ཕཊ་ཀྱིས་འཁྲབ། །རིག་པ་ངར་
བསྐྱེད་བརྟུལ་ཞུགས་བྱ། །གདེང་ཐོབ་རྣལ་འབྱོར་གཞན་གཅིག་གིས། །ཁྱུང་གི་ཏིང་འཛིན་
བཟུང་བྱས་ལ། །ཀླུ་དང་ས་བདག་ལ་སོགས་རྣམས། །འདར་ཞིང་ཆར་པ་དབབ་པར་
དམིགས། །རིག་པ་ངར་བསྐྱེད་ཕཊ་ཀྱིས་གདབ། །ཡང་ན་རྫས་སྦྱར་ཨར་ལ་གཏད། །ཆར་
ཕོབ་བྱ་ཞིང་འཕྱོང་འཁྲབ་བྱ། །དེས་ནི་མི་ཕེབས་མི་སྲིད་དོ། །ཆར་བབས་ཀླུ་གཉན་ཡུལ་
བདག་ལ། །ལུས་མཆོད་ལ་མཆོད་གཏོར་ལ་སོགས་བྱ་སོགས་བྱམས་སེམས་བྱ། །ཆར་འབེབས་
ཞལ་གདམས་བདུད་རྩི་ཡིན། །ཨཱི།གང་ཞིག་རྣལ་འབྱོར་གཅོད་མཁན་རྣམས། །འགྲོ་བ་
གཞན་གྱི་དོན་དགོངས་ནས། །སྲིའུ་ལ་སོགས་ནད་པ་ནི། །སྨན་བཅོས་རིམ་འགྲོ་ལ་སོགས་
པའི། །ལས་ཀྱི་རིམ་པ་ཅི་བྱེད་ཀྱང་། །ཕན་པར་མི་འགྱུར་ཐུ་བ་ལ། །གནད་ཀྱི་ཞལ་
གདམས་བདུད་རྩི་བསྟན། །སྲིའུ་ལ་སོགས་ནད་པའམ། །གང་གཉན་ས་རུ་ཁྱེར་བྱས་ལ། །
བུ་ཆུང་ལ་སོགས་ནད་པ་ལ། །གོས་ཀྱིས་བཏུམས་ལ་མཐའ་མ་རུ། །རྡོ་ཡིས་མནན་ལ་
དམིགས་པ་ནི། །ནད་འདྲེའི་གཙོ་བྱས་སེམས་ཅན་རྣམས། །སངས་རྒྱས་ས་ལ་བཀོད་
སྙམ་དུ། །སེམས་བསྐྱེད་སྐྱབས་འགྲོ་དཔག་མེད་བྱ། །རྣལ་འབྱོར་བདག་གི་ཏིང་འཛིན་
119



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
གྱིས། །བུ་ཆུང་ལ་སོགས་ནད་པའི་སེམས། །རང་གི་སེམས་དང་གཉིས་མེད་པར། །སྐྱེ་མེད་
ངང་དུ་འབོལ་གྱིས་བཞག །ཤ་ཁྲག་ལྷ་སྲིན་སྡེ་བརྒྱད་དང་། །གདོན་གྱིས་གཙོ་བྱས་གཞི་
བདག་ལ། །འབུལ་བ་ཞལ་གདམས་མན་ངག་ཡིན། །གལ་ཏེ་དེས་ཀྱང་མ་དྲག་ཅིང་། །
ནད་པ་སྐྱེད་མེད་ཕྱིར་ཕྱིར་ཐུ། །དེ་ཡི་ཞལ་གདམས་འདི་ཡིན་ནོ། །མཛེ་ཡིས་ཁྱེར་ངེས་མཛེ་
ཕོ་ཡི། །ཤ་ལ་སྣམ་བུ་གསར་པ་བཀྲི། །དྲོད་ནི་མ་ཡལ་འབར་བ་ཡིན། །སྲིའུ་ལ་སོགས་
ནད་པ་ཡི། །ལུས་པོ་བཀྲི་ཞིང་མཆན་དུ་ཉལ། །ཤ་ཁྱེར་ཁྲག་ཁྱེར་དཔག་མེད་བྱ། །དེས་ནི་
སྲིའུ་ཅི་འདྲ་ཅིང་། །ནད་འདྲེ་གང་གི་རིགས་ཡིན་ཡང་། །མི་སོས་མི་སྲིད་ཞལ་གྱི་གདམས། །
བདུད་རྩི་འདྲ་བའི་མན་ངག་ཡིན། །སྲིའུ་གསོ་བའི་བདུད་རྩི་ཡིན། །གང་ཞིག་གཅོད་
མཁན་བདག་བྱེད་ལ། །རང་དང་གཞན་གཉིས་གང་ཡང་རུང་བ་ལ། །སྔགས་མཁན་དག་
དང་འགྲོས་གྱུར་ན། །ཆོས་སྐྱོང་ལ་སོགས་མནན་གཏད་སོགས། །མ་རུངས་ཆོ་འཕྲུལ་བྱུང་
བའི་ཚེ། །ཞལ་གདམས་བདུད་རྩི་འདི་ཉིད་དགོས། །དེ་ཕྱིར་འདི་ལ་ནན་ཏན་བྱ། །གང་
ཞིག་གནོད་བྱེད་བྱེད་མ་ཡི། །གཏད་ཁྲམ་གང་བྱས་ས་ཕྱོགས་སམ། །ཡང་ན་གཉན་ཁྲོད་
གང་ཡང་རུང་། །དེ་རུ་ཕྱིན་ནས་སེམས་བསྐྱེད་དེ། །མ་རིག་འཁྲུལ་པའི་སྔགས་མཁན་
གྱིས། །ཆོས་ཉིད་མ་རྟོགས་འཁྲུལ་པའི་ལས། །བདག་བཟུང་འཇིག་རྟེན་དྲེགས་པའམ། །
བདུད་བཙན་སྲིན་པོ་ལ་སོགས་ཏེ། །མ་རུངས་སྡེ་བརྒྱད་སྒྲུབ་པ་ཡིས། །ཐར་པའི་བར་ཆོད་
བྱེད་ནས་ཀྱང་། །མནར་མེད་དམྱལ་བར་འགྲོ་གྱུར་བོས། །དེ་ཕྱིར་ཁོ་ཡི་སྲུང་མ་དང་། །ཁོ་
དང་བཅས་པར་སྙིང་རྗེ་བསྐྱེད། །དེ་ནས་ལུས་ཀྱི་མཆོད་པ་འབུལ། །སྲུང་མའི་སེམས་དང་
རང་གི་སེམས། །གཉིས་མེད་གཅིག་ཏུ་སྤྲོས་བྲལ་ངང་། །མ་ཡེངས་ལྷན་ནེ་བཞག་ནས་
ཀྱང་། །ཁོ་ཡི་སྲུང་མ་གང་བྱེད་དང་། །ལྷ་ཀླུ་གཞི་བདག་ཐམས་ཅད་ལ། །ཤ་ཁྲག་དམར་
གྱིས་ཚིམ་པར་བྱ། །དེ་ལྟར་བྱས་པའི་ཡོན་ཏན་གྱིས། །རང་ལ་ཚུགས་པར་མི་འགྱུར་ཞིང་། །
གཉིས་མེད་དོན་རྟོགས་རྣམ་རྟོག་ཞི། །སྤྲོས་བྲལ་བདག་མེད་རྟོགས་པ་འཆར། །མཆོག་
120



ཉེར་ཞི་རིན་ཆེན་སྒྲོན་མ།
ཐུན་དངོས་གྲུབ་རྫོགས་པར་འགྱུར། །གལ་ཏེ་དེ་ལྟར་བྱས་གྱུར་ཀྱང་། །ཆོ་འཕྲུལ་ཉམས་
སོད་མ་བྱུང་ཞིང་། །ཇི་ལྟར་ཆོ་འཕྲུལ་ཆེ་གྱུར་ན། །གནད་ཀྱི་ཞལ་གདམས་འདི་བཞིན་
གྱིས། །རང་སེམས་སྐྱེ་མེད་ངང་ལ་བཞག །ལྷ་འདྲེའི་ཆོ་འཕྲུལ་ཅི་བྱུང་ཡང་། །འཇིགས་
བྱེད་མཁན་པོ་རང་གི་སེམས། །ངོ་བོ་སྤྲོས་བྲལ་ནམ་མཁའ་ཡིན། །དེ་ལྟར་སེམས་ཆུད་
ཀློང་གྱུར་ན། །མཐུ་བྱེད་ཀྱིས་ནི་མི་ཚུགས་སོ། །ཡང་ན་ལུས་སེམས་སྤྲོས་བྲལ་གཉིས་མེད་
བཞག །ཐུན་དང་ཕུར་པ་ལ་སོགས་དང་། །མ་མོ་ལ་སོགས་དྲོད་འདྲེ་ཡིས། །ལུས་ལ་
དབང་བསྐུར་བྱིན་རླབས་ཐོབ་བསམ་ཞིང་། །ཁོའི་གཏོར་སྟེགས་འོག་ཏུ་ནི། །གཏོར་མ་ཟ་
ཞིང་ཉམས་ལེན་བྱ། །ཇི་ལྟར་ལྷ་འདྲེ་གང་ཡིན་ཡང་། །སེམས་ཉིད་མ་བཅོས་དོན་ཐོབ་
འགྱུར། །ཞེས་རྦད་འདྲེ་སེལ་བྱེད་བདུད་རྩི་ཡིན། །ཨཱི།
གང་ཞིང་རྣལ་འབྱོར་འདོད་པའི་གནས། །རའམ་གདོན་པའི་ས་བཟུང་ནས། །ཀླུའི་
ཕོ་བྲང་སློག་གམ་བརྐོས། །མ་རུངས་ཀླུ་ཡིས་གདུག་པ་ཡི། །ཆོ་འཕྲུལ་ཇི་ལྟར་འབྱུང་བ་
ཡོད། །སྤྲུལ་པའི་གཟུགས་སམ་ཉའམ་སྦྲུལ། །སྡིག་པ་རྟ་གླང་ལ་སོགས་ཀྱི། །གཟུགས་
བྱུང་ཡིད་ཀྱིས་མ་ཐུབ་ན། །དེ་དག་སེལ་བར་གྱུར་འགྱུར་ལས། །གར་བྱུང་མིང་ནི་བྲིས་
བྱས་ལ། །མལ་དུ་བཅུག་ལ་བདག་ཉིད་ཀྱིས། །སེམས་བསྐྱེད་སྐྱབས་འགྲོ་ལུས་མཆོད་
སོགས། །ཉམས་ལེན་དྲག་པོ་བྱས་པ་ཡིས། །རང་རྟོག་ཞི་ནས་མཆོག་ཐུན་རྫོགས། །མལ་
དུ་མཁར་ལན་བྱས་པས་ཆོག །རྟོག་བཅས་ཞལ་གདམས་བདུད་རྩི་ཡིན། །ཨཱི། གང་ཞིག་
རྣལ་འབྱོར་རང་གཞན་གང་རུང་པའི། །སྔར་ནས་ལྷ་འདྲེའི་གནས་མལ་དུ། །ཤིང་གཅོད་ན་
རྐོས་ཆུ་བསྒྱུར་གྱིས། །རང་དང་རང་གཞན་འཁོར་རྣམས་ཀྱིས། །ཐུབ་ཆོད་ནུས་ནུས་བྱས་
པ་ལས། །རྐང་ལག་ཞ་འཁུམས་གྱོང་ལ་སོགས། །བུ་ཚ་རིགས་རྒྱུད་ཐམས་ཅད་ལ། །ཀླུའི་
ནད་དང་གཉན་ནད་ཀྱིས། །ཞ་རེངས་ཐེང་འཁུམས་ཅི་བྱུང་ཡང་། །སྔར་གྱི་གནས་མལ་ས་
བརྐོས་སམ། །ཤིང་བཅད་གར་བྱས་ས་རུ་འགྲོ། །སེམས་བསྐྱེད་སྐྱབས་འགྲོ་ལུས་
121



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
མཆོད་བྱ། །ས་བརྐོས་ས་སོགས་མཐའ་མ་རུ། །གོ་མོར་བསྐོར་ཞིང་རྫས་སྦྱོར་བསྲེག །ནད་
པའི་ལུས་པོ་བསྲེག་པར་བསམ། །གཅེར་བུ་མཆོང་གྲོབ་ཕཊ་གདབ་བྱ། །དེས་ནི་ཞི་བར་
འགྱུར་བ་ཡིན། །སྔར་གནོད་གདོན་བཅད་ཞལ་གདམས་ལས། །བདུད་རྩི་ཐིགས་པ་ཞེས་
བྱ་རྫོགས། །བཅུ་གསུམ་ལ་སོགས་བཟོ་བརྒྱད་འདི། །མ་ཅིག་ཞལ་གདམས་བདུད་རྩི་
ཡིན། །གང་ཞིག་བདུད་རྩི་མེད་པའི་མིས། །གཅོད་མཁན་ཡིན་ཞེས་མ་ཟེར་ཅིག །གཞན་
དོན་བྱེད་དོ་མ་ཟེར་ཅིག །
བདུད་རྩི་ཕྲེང་བའི་ཞལ་གདམས་ལེའུ་བཅུ་བརྒྱད་པ་མ་ཅིག་ཡུམ་སྲས་ལ་སོགས་ཐོད་སྨྱོན་ནས་ཆིག་བརྒྱུད་དག་
ལས་འཕེལ་བ་མེད། ཀུན་ལ་མ་བསྟན་གཅིག་ལ་སྟོན། དེ་མིན་བླ་མའི་བཀའ་རྒྱ་ཡོད། ཚིག་བརྒྱུད་གསལ་བྱེད་སེམས་ཀྱི་མེ་
ལོང་མན་ངག་བདུད་རྩི་ཕྲེང་བ་རིན་པོ་ཆེའི་གཏེར་མཛོད་ཅེས་བྱ་བ་ཡོངས་སུ་རྫོགས་སོ། །གབ་རྒྱུ། གསང་རྒྱུ། རྒྱ་མཚོའི་
གཏིང་གི་ནོར་བུ་བཞིན། སྙིང་གི་དཀྱིལ་དུ་སྦ་བར་གྱིས་གསུངས། གདམས་པ་རིན་པོ་ཆེ་འདིའི་བརྒྱུད་པ་ལ་ལྷད་མེད་པར་
རིམ་པར་རྩ་བའི་བླ་མ་ལ་བརྒྱུད་པས། བྱིན་རླབས་ཀྱི་བརྒྱུད་པ་མ་ཉམས་པའོ། །སྙིགས་མའི་བརྒྱུད་འཛིན་པེུ་བཛྲ་ཡི་
དམ་མོ། །ཟབ་པས་གདོམས། བཀྲ་ཤིས་བདེ་ལེགས་དཔལ་འབར་འགྲོ་བའི་མུན་སེལ་ཤོག། །དགེའོ།། །། །
༈ གླང་ལུང་པས་སྲས་ཐོད་སྨྱོན་ལ་གནང་། དེས་རྗེ་བཙུན་སྙིང་སྒོམ། དེས་སངས་རྒྱས་རི་པ། དེས་དོ་པ་ཆོས་ཤེ་ན་
མར་བརྒྱུད་དོ། ། །
122



༄༅། །ཡེ་ཤེས་སྤྱི་བླུགས་ཀྱི་ངོ་སྤྲོད་ཅེས་
བྱ་བ་བཞུགས་སོ། །
རྒྱལ་བའི་ཡུམ་ལ་ཕྱག་འཚལ་ལོ། །གདམས་ངག་ཐོག་བབས་ཆིག་ཆོད་བདུད་ཀྱི་
གཅོད་ཡུལ་ཞེས་བྱ་བ་འདིའི་དོན་ངོ་སྤྲད་པ་ལ་གཉིས་ཏེ། གདམས་ངག་གི་རང་བཞིན་
ངོས་བཟུང་བ་དང་། ངོས་ཟིན་པའི་དོན་ཡེ་ཤེས་སྤྱི་བླུགས་སུ་ངོ་སྤྲད་པའོ། །དང་པོ་ནི།
ཡུམ་ཆེན་མོའི་སྤྲུལ་པ་མ་ཇོ་མོ་ལབ་ཀྱི་སྒྲོན་མ་ཡེ་ཤེས་ཀྱི་ཌཱ་ཀི་མ་དངོས་ཀྱི་ཞལ་ནས་
གསུངས་བའི་ཆོས་འདི། བཀའ་ཡིན་ནམ་ཞེ་ན། བཀའ་ཁོ་ན་ཡང་མ་ཡིན་ཏེ། བཀའ་ནི་
ཕུན་སུམ་ཚོགས་པ་ལྔའི་སྒོ་ནས་འཆད་ཅིང་སྟོན། འདིར་ཤེས་རབ་ཀྱི་ཕ་རོལ་ཏུ་ཕྱིན་པའི་
དོན་རང་གི་སེམས་ཡིན་པར་ཤེས་པས་བཀའ་དང་ཡང་མི་འགལ་ལོ། །འོ་ན་ལུང་ཡིན་ནམ་
ཞེ་ན། ལུང་ཁོ་ན་ཡང་མ་ཡིན་ཏེ། ལུང་འགྲེལ་པ་ལ་བརྟེན་ནས་འཆད་ཅིང་སྟོན། འདིར་
སྙིང་པོའི་དོན་ལ་ཡིད་ཆེས་ནས་དོན་ཉམས་སུ་མྱོང་བས་ལུང་དང་ཡང་མི་འགལ་ལོ། །འོ་ན་
རིག་པ་ཡིན་ནམ་ཞེ་ན། རིག་པ་ཁོ་ནའང་མ་ཡིན་ཏེ། རིག་པ་ནི་རྒྱུད་ལུང་མན་ངག་དང་མི་
སྦྱོར། རིག་ཆོས་རྐྱང་དུ་འཆད། འདིར་ཨ་མ་ཇོ་མོས་སྙིང་པོའི་དོན་ཁོང་དུ་ཆུད་ནས་ཐུགས་
ལ་ཤར་བས་རིག་པ་དང་ཡང་མི་འགལ་ལོ། །འོ་ན་ཆོས་འདི་གང་ཡིན་ཞེ་ན། སྙིང་པོའི་དོན་
གཏན་ལ་འབེབས་པ་ཡིན་པས་མན་ངག་དུ་ངོས་བཟུང་ངོ་། །དེའང་ཚེགས་ཆུང་ལ་དོན་ཆེ་
གནད་དུ་ཕེབས་པས་མན་ངག་ཡིན། རྣམ་པར་ཐར་པའི་སྒོ་གསུམ་ཉམས་སུ་མྱོང་བས་མན་
ངག་ཡིན། བླ་མས་སློབ་མ་ལ་ཐུགས་ནས་ཕྱུང་ནས་གདམས་པ་ཞལ་དུ་སྟོན་ཅིང་གནང་
བས་མན་ངག་ཡིན། ཕྱི་དུས་སུ་སྨོན་ལམ་མི་དགོས་པས་མན་ངག་ཡིན་ནོ། །
123



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
གཉིས་པ་ངོས་ཟིན་པའི་དོན་ཡེ་ཤེས་སྤྱི་བླུགས་སུ་ངོ་སྤྲད་པ་ལ། རྩ་བ་རྣམ་པ་བཞི།
མན་ངག་རྣམ་པ་གསུམ། གནད་རྣམ་པ་གཉིས། མཐར་ཐུག་རྣམ་པ་བཞི། དྲོད་ཚད་འཛིན་
པའི་ཆོས་རྣམ་པ་ལྔ་སྟེ་བཟོ་བརྒྱད་དོ། །དེ་ལ་རྩ་བ་རྣམ་པ་བཞི་ནི། འཇུག་པ་སྐྱབས་འགྲོ་
སེམས་བསྐྱེད། བྱིན་རླབས་ལུས་སེམས་བྲལ་བ། སྒོམ་དྲན་པ་མེད་ཅིང་ཡིད་ལ་བྱར་མེད་པ།
ལྟ་བ་བདུད་ཀྱི་སྤྱོད་ཡུལ་དུ་མ་ཤོར་བའོ། །དང་པོ་ནི། ཆོས་ཐམས་ཅད་ཀྱི་རྩ་བ་ཡིན་པས་
ལམ་འཇུག་སྒོ་མ་ལོག་པ་ཇོ་བོ་དཀོན་གཆོག་གསུམ་ལ་སྐྱབས་སུ་འགྲོ་བ་དང་། ཀུན་རྫོབ་
དོན་དམ་བྱང་ཆུབ་ཀྱི་མཆོག་ཏུ་སེམས་བསྐྱེད་པ་རྒྱ་ཆེན་པོ་བྱའོ། །
གཉིས་པ་ནི། ནམ་ཞིག་འཆི་བདག་གི་བདུད་བྱུང་བའི་དུས་སུ་ནམ་ཡང་བེམ་རིག་
འབྲལ་དགོས་པ་ཡིན་པས། ད་ལྟ་རྩལ་སྦྱངས་པའི་དུས་འདིར། ཟག་བཅས་སྒྱུ་མའི་ལུས་
ལ་ཆགས་པ་མེད་པར་བྱས་ལ། ལུས་སེམས་གཉིས་ཤག་གིས་ཕྲལ་ནས་ལུས་བདག་མེད་
རོའི་ཚུལ་དུ་བཞག །སེམས་འཛིན་མེད་ནམ་མཁའི་ངང་ལ། རིག་པ་ཁྱབ་གདལ། ཤེས་པ་
སྤྲོས་བྲལ། སེམས་རྩ་བྲལ་གྱི་སྟེང་དུ་གསལ་སིང་ངེ་བཞག་གོ། །
གསུམ་པ་ནི། སེམས་ཉིད་རྩ་བྲལ་མ་བཅོས་པའི་ངང་ནས་ཅི་ཡང་ཡིད་ལ་མི་བྱ་སྟེ།
འདས་པའི་ཤེས་པ་ལ་བློ་མི་གཏད། མ་འོངས་པའི་ཤེས་པ་ལ་སྔོན་མི་བསུ། ད་ལྟར་གྱི་ཤེས་
པ་ཡིད་ལ་ཅི་ཡང་མི་བསམ་པར་དུས་གསུམ་མཉམ་པ་ཉིད་ཀྱི་ངང་ལ་གསལ་སིང་ངེ་
གནས་པར་བྱའོ། །དེ་སྐད་དུ་ཡང་། ཐེག་པ་ཆེན་པོ་ལ་སྔོན་གྱི་མཐའ་མི་དམིགས། ཕྱི་མའི་
མཐའ་མི་དམིགས། དབུས་ཀྱང་མི་དམིགས་ཏེ་ཐེག་པ་འདི་ནི་དུས་གསུམ་མཉམ་པ་སྟེ་
ཞེས་སོ། །དེ་ལ་གཅོད་ཟེར་བ་འདི་གང་ལ་ཟེར་ན། དོན་དམ་པ་ལ་གཅོད་རྒྱུ་མེད། ཀུན་
རྫོབ་ཏུ་སྣང་འཛིན་ཐམས་ཅད་རྦད་རྦད་གཅོད་པ་ཡིན། དེ་ལྟར་སྙེམས་ཐག་རྦད་ཆོད་ནས་
ལུས་སེམས་ཐམས་ཅད་ལྷོད་ཀྱིས་གློད་ཤིགས་ཀྱིས་བཤིགས། དམིགས་གཏད་གང་ལའང་
མེད་པར་གནས་ལུགས་ཀྱི་སྟེང་དུ་ཙེན་གྱིས་བཞག་གོ། །ཅི་ཡང་ཡིད་ལ་མ་བྱས་ན། །གོལ་
，
124



ཡེ་ཤེས་སྤྱི་བླུགས་ཀྱི་ངོ་སྤྲོད།
སར་ལྟུང་བ་ཅི་ཡིས་ལྟུང་། །བསམ་མེད་བསྒོམ་པ་མ་ནོར་ན། །ཆོས་སྐུ་བྱང་ཆུབ་ཐེ་ཚོམ་
མེད་ཅེས་གསུངས་སོ། །
་བཞི་པ་ལྟ་བ་བདུད་ཀྱི་སྤྱོད་ཡུལ་དུ་མ་ཤོར་བ་ནི། སྤྱིར་བདུད་ལ་ཐོགས་ཅན་དང་
ཐོགས་མེད་གཉིས། དངོས་ཅན་དང་དངོས་མེད་གཉིས་གཟུགས་ཅན་དང་གཟུགས་མེད་
གཉིས། ཟུང་གསུམ་ཡ་དྲུག་ཏུ་བསྟན་པ་ལས། དང་པོ་ཐོགས་ཅན་གྱི་བདུད་ནི། དབང་པོ་
སྒོ་ལྔའི་ཡུལ་ལ་ཞེན་པ་ཡིན། ཐོགས་མེད་ཀྱི་བདུད་ནི། ཡིད་ཀྱི་འགྱུར་བྱེད་ཀྱི་རྟོག་པར་
འཛིན་པ་རྣམས་ཡིན། དངོས་ཅན་གྱི་བདུད་ནི། རང་གི་ཡུལ་ལ་བདག་ཏུ་བཟུང་ནས་
དངོས་པོར་ཞེན་པ་རྣམས་ཡིན། དངོས་མེད་ཀྱི་བདུད་ནི། རྣམ་རྟོག་ཕྲ་མོ་འགྱུར་བྱེད་ལ་
ཚོར་བ་བདེ་སྡུག་ཏུ་འཛིན་པ་རྣམས་ཡིན། གཟུགས་ཅན་གྱི་བདུད་ནི། ཡུལ་གཟུགས་སུ་
སྣང་བ་ལ་དགག་སྒྲུབ་སྤང་ལེན་བྱེད་པ་རྣམས་སོ། །གཟུགས་མེད་ཀྱི་བདུད་ནི། ལྷ་འདྲེ་
གཟུགས་མེད་ལ་སྙེམས་རྟོག་ཞུགས་པ་རྣམས་ཡིན་ནོ། །དེ་རྣམས་ཀྱིས་གཅོད་ཉམས་སུ་
ལེན་པ་ལ། ཐོགས་བཅས་ཀྱི་བདུད་ལ་དབང་པོ་སྒོ་ལྔའི་ཡུལ་གསལ་བ་འཛིན་མེད་ཀྱི་
གདམས་པས་གཅོད། ཐོགས་མེད་ཀྱི་བདུད་ལ་ཡིད་ཀྱི་འགྱུ་བྱེད་རང་ཤར་གྱི་གདམས་
པས་གཅོད་དོ། །དངོས་ཅན་གྱི་བདུད་ལ་ཡུལ་གཞིས་དང་། ནོར་རྫས། གཟའ་ཚོ་དང་ཉེ་
འབྲེལ། སྲིད་ལ་སོགས་པ་ཐམས་ཅད་རྨི་ལམ་སྒྱུ་མ་ལྟ་བུས་གདམས་པས་གཅོད་དོ། །དེ་
ཡང་ཡུམ་ལས། ཆོས་ཐམས་ཅད་རྨི་ལམ་ལྟ་བུ་སྒྱུ་མ་ལྟ་བུའོ་ཞེས་སོ། །དངོས་མེད་ཀྱི་
བདུད་ལ། ངོ་བོ་རྩལ་བྲལ་གྱི་གདམས་པས་བཅད། གཟུགས་ཅན་གྱི་བདུད་ལ། དངོས་པོ་
ཉམས་གསུམ་གྱི་གདམས་པས་བཙད། གཟུགས་མེད་ཀྱི་བདུད་ལ། གཉན་སར་ཉལ་ནས་
ལུས་ཡན་པར་ལིངས་ཀྱིས་བོར་ལ། ཅི་ལའང་ལྟོས་པ་མེད་པར་སུ་འདོད་ལ་སྦྱིན་ནོ། །དེ་
ལྟར་ལུས་ལ་གཅེས་པར་མ་བཟུང་། འཕངས་པར་མ་བཟུང་། དགོས་པར་མ་བཟུང་
སེམས་ལ་དམིགས་གཏད་མ་བྱེད། ཡིད་ལ་འཛིན་པ་མ་ཞུགས། བློ་ལ་སྙེམས་མེད་པར།
125



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
ཨ་མ་ཙིར་གྱིས། རིག་པ་ཁྱབ་བེ། གདལ་ལེ། ཤེས་པ་གསལ་སིང་ངེ་། བག་དྲོ་འུར་རེ། བློ་
བདེ་འབོལ་ལེ། ཉམས་བདེ་སྟོང་གི་ངང་ལ་ལྷན་ནེ་བཞག་གོ། །ལུས་ལ་ཕངས་པ་མེད་པར་
བསྒྱུར་ནུས་ན་གཟུགས་མེད་ལྷ་འདྲེའི་བདུད་ཐམས་ཅད་ཆོད་པ་ཡིན་ནོ། །མན་ངག་རྣམ་
གསུམ་ལ་དང་པོ་སྐྱབས་འགྲོའི་སྒོར་ཞུགས་ནས། ལུས་ལ་བསྲུང་བའི་འཁོར་ལོ་དང་རྫས་
ཀྱི་བསྲུང་བ་མི་འདོགས། ལོག་ཆོས་གཡང་ལ་གཏད་པའི་མན་ངག་ཡིན། དོན་གྱི་ཉམས་
ལེན་ཚུལ་བཞིན་བསྒོམས་པས་བསྐྱེད་རིམ་བཟླས་པ་མི་དགོས་སོ། །སྐར་ཆེན་ཐིག་འོག་ཏུ་
གཞུག་པའི་མན་ངག་ཡིན། ལྟ་བའི་རྒྱ་ཡིས་རྦད་ཀྱིས་ཆོད་ཙམ་ན། འགལ་རྐྱེན་གང་གིས་
ཀྱང་ཚུགས་མི་སྲིད། ཐེག་ཆེན་ཟིལ་གྱིས་མནན་པའི་མན་ངག་ཡིན། དེ་རྣམས་ཀྱིས་ལྟ་
སྒོམ་སྤྱོད་གསུམ་ཡོངས་སུ་རྫོགས་པའོ། །གནད་རྣམ་པ་གཉིས་ལ། གཟེར་ན་བཅག་པ་
དང་། སྟོར་ན་བཙལ་བའོ། ། ་ .
དང་པོ་ནི། དུག་ལྔའི་ནད་གཟེར་དབྱུང་བ་དང་། ལྷ་འདྲེའི་རྐྱེན་གཟེར་གཉིས་ལས།
དང་པོ་ནི། རང་གི་རྒྱུད་ལ་ཉོན་མོངས་པ་ཏོལ་གྱིས་སྐྱེས་པའི་དུས་སུ་དུག་ལྔ་རྩ་བྲལ་དུ་
རྦད་རྦད་བཅད་པས། ཉོན་མོངས་པ་ཐམས་ཅད་རང་ཞི་རང་དག་སྟེ་རྗེས་མེད་དུ་བུན་བུན་
འགྲོ་བ་ཡིན་ནོ། །
གཉིས་པ་ནི། ལུས་འབྱུང་བ་འཁྲུགས་པའམ། གནོད་སྦྱིན་ཕོ་མོས་རྐྱེན་པ་ལས།
ལུས་ཀྱི་ན་ཚ་དང་སེམས་ཀྱི་སྡུག་བསྔལ་བྱུང་བས། དེའི་དུས་སུ་རྐྱེན་སྣང་གི་བདེ་སྡུག་
ཐམས་ཅད་ངོ་བོ་རྩ་བྲལ་དུ་རྦད་ཆད་བཅད་པས། ན་ཚ་སྡུག་བསྔལ་དང་འདྲེ་གདོན་ཐམས་
ཅད་རང་ཞི་རང་དག་རྗེས་མེད་དུ་བུན་བུན་འགྲོ་བ་ཡིན་ནོ། །གཉིས་པ་སྟོར་ན་བཙལ་
བ་ནི། སྒོམ་གྱི་གསལ་ཆ་སྟོར་ནས་ཞི་གནས་ལྟེངས་པོར་སོང་ན། དེ་ཉིད་དུ་དྲན་པས་
བཟུང་ནས་རང་གསལ་འཛིན་མེད་དུ་འཇོག་པ་ཡིན། བདེ་སྟོང་གི་ངང་ལ་ཤེས་པ་གསལ་
སིང་ངེ་འཇོག་པ་ཡིན། དབང་པོ་ཡུལ་ལ་འབྱམས་པས་ལྷག་མཐོང་འབྱམས་ན། དེ་ཉིད་
126



ཡེ་ཤེས་སྤྱི་བླུགས་ཀྱི་ངོ་སྤྲོད།
དྲན་པས་བཟུང་ལ་ངོ་བོ་རང་གསལ་འཛིན་མེད་དུ་འཇོག་པ་ཡིན་ནོ། །དེའང་བློ་རབ་ཀྱིས་
སྐྱོན་ཡོན་ཐམས་ཅད་ངོ་བོ་གཅིག་ཏུ་ཤེས་པས་སྙེམས་བྱེད་ཀྱི་བློ་དང་བྲལ་ཏེ་ཅི་སྣང་ཆོས་
ཉིད་ཀྱི་ཀློང་དུ་ཡོངས་སུ་གྲོལ་བའོ། །དེའང་། ནམ་མཁའི་ཡངས་པའི་དཀྱིལ་འཁོར་དུ། །
འབྱུང་ཆེན་བཞི་པོ་ཤོང་ཡོང་ཤོང་། །ཤོང་ཡང་ཤོང་སྟེ་ཡངས་ཀྱང་ཡངས། །སེམས་ཉིད་
ཡངས་པའི་དཀྱིལ་འཁོར་དུ། །ལྷ་སྲིན་སྡེ་བརྒྱད་ཤོང་ཡང་ཤོང་། །ཤོང་ཡང་ཤོང་སྟེ་ཡངས་
ཀྱང་ཡངས་ཞེས་པ་མ་ཅིག་གིས་གསུངས་སོ། །
འབྲིང་གིས་དེ་ལྟར་མ་ཆོད་ན་གཉན་སར་ཉལ་ལ་ལུས་ཡན་པར་ལིངས་ཀྱིས་བོར།
སེམས་ནམ་མཁའ་ལ་ཕྱམས་ཀྱིས་བཏང་། གང་ལའང་བློའི་སྙེམས་མེད་པར་བྱས་ལ།
ལུས་འདི་ལྷ་འདྲེ་ཁྱོད་རང་རྣམས་རིངས་ན་རྗེན་པར་ཟོ། མི་རིངས་ན་ཚོས་ལ་ཟོ། ཤ་འདོད་
པ་ཤ་ཁྱེར། ཁྲག་འདོད་པ་ཁྲག་ཁྱེར། རུས་པ་འདོད་པ་རུས་པ་ཁྱེར། པགས་པ་འདོད་པ་
པགས་པ་ཁྱེར། དོན་སྙིང་འདོད་པ་དོན་སྙིང་ཁྱེར། ནང་རོལ་འདོད་པ་ནང་རོལ་ཁྱེར་སྙམ་ ་
དུ་བསམ་ལ། ལུས་གང་ལ་གང་འདོད་ཀྱི་སྦྱིན་པར་བཏང་ལ། ད་བསྲུང་རྒྱུ་ཅི་ཡང་མེད་
པས་སྙེམས་དང་བྲལ་ཏེ་བློ་བདེ་འབོལ་གྱིས་འགྲོ་བ་ཡིན་ནོ། །སེམས་དམིགས་གཏད་མེད་
པའི་ངང་ལ་གསལ་སིང་ངེ་འཇོག་པ་ཡིན་ནོ། །བློ་ཐ་མ་རྣམས་ཀྱིས་འདི་ལྟར་བསྒོམ་པར་
བྱ་སྟེ། ལྷ་འདྲེ་ཁྱོད། བདག་ལ་གནོད་དང་གནོད་དེ་གང་ལ་གནོད། ལུས་ལ་གནོད་ན་བེམ་
པོ་ས་རྡོ་དང་འདྲ་སྟེ། གནོད་རུང་མ་གནོད་རུང་། ཉམ་ང་བག་ཚ་མེད། སེམས་ལ་གནོད་ན་ .
སེམས་དངོས་པོ་མེད་པས་འདི་ནམ་མཁའ་སྟོང་པ་དང་འདྲ་སྟེ། འདི་ལ་སུ་ཡིས་གནོད་པར་
ནུས་སྙམ་སྟེ། དོན་ལ་གནོད་པ་སྐྱེལ་མཁན་ཡང་མི་འདུག །བསྐྱལ་ས་ཡང་མི་འདུག །
ཐམས་ཅད་རང་གི་སེམས་སུ་འདུག །སེམས་ཀྱི་གཞིའམ་རྩ་བ་བཅད་པས་ངོ་བོ་རྩ་བྲལ་དུ་
སོང་། ད་ནི་ལྷ་འདྲེ་བྱུང་རུང་མ་བྱུང་རུང་། ཆོ་འཕྲུལ་ཆེ་རུང་མ་ཆེ་རུང་། གང་ལའང་ཉམ་ང་
བག་ཚ་མི་འདུག་པས། ཤེས་པ་སྙེམས་མེད་འཕྲིག་མེད་དུ་ལྷོད་ཀྱིས་གློད་ལ་བཞག་གོ། །
127



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
དོན་དེ་ལྟར་བཞག་པས་འདུད་རྣམས་ཆོས་སྐུར་གྲོལ། རྣམ་རྟོག་ཡེ་ཤེས་སུ་འཆར། དུག་ལྔ་
སྨན་དུ་འགྱུར། རེ་དོགས་ཀྱི་རྩིས་གདབ་དང་བྲལ་བའོ། །ཉམས་སུ་མྱོང་བའི་མན་ངག་
ཞལ་ལས་ཤེས་སོ། ། ་ ་
མཐར་ཐུག་རྣམ་པ་བཞི་ལ། སྤྱི་ཆིངས་ཆེན་མོ། གཟེར་ཆེན། གནད་ཀྱི་གདམས་པ།
ཚོགས་གཉིས་ཟུང་འཇུག་གི་ཉམས་ལེན་གྱི་གནད་བསྟན་པའོ། །དེ་ལ་དང་པོ་ནི། དམ་
ཆོས་གཅོད་ཡུལ་གྱི་སྒོར་ཞུགས་པ་ཐམས་ཅད་ལ། ཨ་མ་ཇོ་མོའི་བྱིན་རླབས་ཚད་མེད་པ་
ཁྱབ་པས་བར་ཆད་ཀྱིས་མི་ཚུགས། ཉམས་རྟོགས་འཆར་སྐྱེན་པ་ཡིན། དོན་རྟོགས་སླ་བ་
ཡིན་ནོ། ། །
གཉིས་པ་ནི། དུས་གསུམ་སངས་རྒྱས་ཀྱི་དགོངས་པ། སྣང་སྲིད་ཀྱི་ལྷ་མ་སྲིན་སྡེ་ .
བརྒྱད་ཐམས་ཅད་ཀྱི་ཡིད། སེམས་ཅན་ཐམས་ཅད་ཀྱི་རིག་པ། རང་གི་སེམས། ཨ་མ་ཇོ་
མོའི་ཐུགས། དེ་ལྟར་འཁོར་འདས་ཀྱི་ཆོས་ཐམས་ཅད་རང་གི་རིག་པ་བྱང་ཆུབ་ཀྱི་སེམས་
སུ་ཐག་ཆད་ཀྱིས་ཆོད་ཙམ་ན། ཡུལ་གཞན་གྱི་གནོད་བྱ་དང་གནོད་བྱེད་མེད། གཅད་བྱ་
དང་གཅོད་བྱེད། བདག་དང་གཞན་གྱི་གཉིས་འཛིན་མེད། འཁོར་འདས་ཀྱི་རེ་དོགས་གང་
ཡང་མེད་པའོ། །གཟེར་ཆེན་ཐེབས་པའོ། །གནད་ཀྱི་གདམས་པ་ནི། རང་གི་ལུས་ལ་ན་ཚ་
བྱུང་ཡང་། སེམས་ལ་སྡུག་བསྔལ་བྱུང་ཡང་། བདེ་སྡུག་རྐྱེན་སྣང་ཅི་བྱུང་ཡང་རུང་སྟེ།
ཐམས་ཅད་རང་གི་སེམས་སུ་ཤེས། སེམས་རྩ་བྲལ་དུ་ཤེས་པར་བྱས་ལ། དོན་ལ་གལ་མ་
མཆིས་སུ་བྱས་ནས་བཞག་པས་ཆོག་པ་ཡིན་ནོ། །གཞན་སྡུག་བསྔལ་གྱི་ཡུལ་མཐོང་ཀྱང་།
དེ་ལ་བྱམས་པ་ཚད་མེད་པས་ཁྱབ་པར་བྱས་ནས་ཕན་པ་སྣ་ཚོགས་སུ་སྐྱོབ་ཅིང་། གཞན་
གྱི་སྡུག་བསྔལ་ཁུར་དུ་མི་འཁུར་བ་ཡིན་ནོ། །དེའང་སྡུད་པ་ལས། སྙིང་རྗེ་ཆེན་པོ་བསྐྱེད་
ཀྱང་སེམས་ཅན་འདུ་ཤེས་མེད་ཅེས་སོ། །དེའི་ངང་ནས་གཞན་ལ་བྱིན་རླབས་བྱེད་ནའང་།
སེམས་མ་བཅོས་པའི་སྟེང་ནས་རང་ཡིད་ལ་མི་བྱེད། ནད་ཡིད་ལ་མི་བྱེད། འདྲེ་ཡིད་ལ་མི་
128



ཡེ་ཤེས་སྤྱི་བླུགས་ཀྱི་ངོ་སྤྲོད། ་
བྱེད། ལུས་ལ་ལུས་སུ་མི་འཛིན། ནད་ལ་ནད་དུ་མི་འཛིན། འདྲེ་ལ་འདྲེ་རུ་མི་འཛིན། དང་
པོ་ངོ་བོ་གཅིག་ཡིན་པས། དེའང་ངོ་བོ་གཅིག་ཏུ་ཀྲུག་བསྲེས་ལ་བཞག །ངོ་བོ་གཅིག་པུ་དེ་
དམིགས་མེད་རྩ་བྲལ་གྱི་ངང་ལ་གསལ་སིང་ངེ་བཞག་གོ། །དེ་ལྟར་བཞག་པས་གཉིས་
མེད་བྱང་ཆུབ་སེམས་ཀྱི་བྱིན་རླབས་ཀྱིས་ནད་གདོན་ཐམས་ཅད་རང་གྲོལ་དུ་འགྲོ་བ་
ཡིན་ནོ། །དེའང་སྡུད་པ་ལས། མིའི་འཇིག་རྟེན་འབྱུང་པོའི་གདོན་དང་ནད་མང་བ། ཕན་
དང་སྙིང་རྗེར་ལྡན་པའི་བྱིན་གྱིས་རླབས་ཀྱིས་ཞི་ཞེས་སོ། །
དེ་ལྟར་ནད་སོས་པས་དགའ་བར་མི་བྱེད། མ་སོས་ཀྱང་སྒྱིད་ལུག་པར་མི་བྱའོ། །དེ་
ཉིད་ལས། འོན་ཀྱང་རློམ་སེམས་མེད་ཅིང་ང་རྒྱལ་སྐྱེ་མེད་པ་ཞེས་སོ། །ཚོགས་གཉིས་ཟུང་
འཇུག་གི་ཉམས་ལེན་ནི། བདག་གི་ལུས་འདི་དུམ་བུ་སྟོང་དུ་བསྒོས་ནས་སོང་ཡང་སེམས་
ཅན་གྱི་དོན་ཡིན། བསོད་ནམས་ཀྱི་ཚོགས་རྫོགས་པ་ཡིན། དོན་ཆེན་པོ་འགྲུབ་པ་ཡིན་
སྙམ་དུ་བསམ་ལ། སེམས་བདེ་སྟོང་རྩ་བྲལ་གྱི་ངང་ལ་གསལ་སིང་ངེ་བཞག་གོ། །དེ་ལྟར་
བཞག་པས་ཉོན་མོངས་པ་རང་གྲོལ། འཁོར་འདས་རང་སར་གྲོལ་བའོ། །དྲོད་ཚད་འཛིན་
པའི་ཆོས་རྣམ་པ་ལྔ་ནི། ཆོད་པའི་ཚད་དང་། ཚར་བའི་ཚད་དང་། ལྡོག་པའི་དུས་དང་།
ལྡོག་མི་སྲིད་པ་སྒོ་གཏན་ལྟ་བུའི་དུས་དང་། ལོག་ནོན་གཟེར་བུ་ལྟ་བུའི་གདམས་ངག་གོ། །
ཆོད་པའི་ཚད་ནི། སྙེམས་རྟོག་ཡ་ང་བོ་དང་བག་ཚ་བ་མེད་དེ། སེང་གེ་ལྟ་བུའི་རྣལ་
འབྱོར་པ། ཆོས་ཅན་གཏན་ལ་ཕེབས་ནས་ཆོ་འཕྲུལ་གྱི་རྟོག་པ་རང་སར་གྲོལ་བའོ། །ཚར་
བའི་ཚད་ལ། ཐུན་མོང་གི་ཚར་ཚད་དང་། ཁྱད་པར་གྱི་ཚར་ཚད་དང་། དམ་ལ་ཐོག་པའི་
ཚར་ཚད་དང་། མཆོག་གི་ཚར་ཚད་དང་བཞིའོ། །ཐུན་མོང་གི་ཚར་ཚད་ལ་གསུམ། དངོས་
གྲུབ་ཀྱི་ཚར་ཚད་དང་། གདོན་འཐོན་པའི་ཚར་ཚད་དང་། ནད་འཐོན་པའི་ཚར་ཚད་དང་
གསུམ་མོ། །དེ་ལ་དངོས་གྲུབ་ཀྱི་ཚར་ཚད་ནི། ཟས་སྟེར་བ་དང་། གོས་བསྐོན་པ་དང་།
ནོར་རྫས་ལ་སོགས་པ་དགོས་འདོད་སྟེར་བ་འོང་བའོ། །གདོན་འཐོན་པའི་ཚར་ཚད་ནི།
129



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་བོད་གཉིས་པ།
ལུས་ལ་ཉ་དང་སྦལ་ལྕོང་སྡོམ་སྡིག་གྲོག་སྦུར་འབུ་སྲིན་ལ་སོགས་སྲོག་ཆགས་འཐོན་པའོ། །
ནད་ཐོན་པའི་ཚར་ཚད་ནི། སྐྱུག་པ་དང་། བཤལ་བ་དང་། ཁྲག་རྣག་ཐོན་པ་ལ་སོགས་པ་
འོང་ངོ༌། །ཁྱད་པར་གྱི་ཚར་ཚད་ནི་ཉི་ཟླ་ཤར་བ་དང་། ནམ་ལངས་པ་དང་། ཁྲུས་བྱེད་པ་
དང༌། གྱེན་ལ་འགྲོ་བ་དང་། གོས་དྲི་མ་མེད་པ་གོན་པ་དང༌། སྐས་ལ་འཛེགས་པ་དང་། རི་
མཐོན་པོའི་ཁ་ལ་ཕྱིན་པ་ལ་སོགས་པ་འོང་ངོ་། །ལྷ་འདྲེ་དམ་ལ་ཐོག་པའི་ཚར་ཚད་ནི།
སྲོག་གི་སྙིང་པོ་འབུལ་བ་དང་། བྱིན་རླབས་ཞུ་བ་དང་། ཟ་ཁྲིམས་ལེན་པ་དང་། དར་
འདོགས་པ་དང་། ཁྱོད་ཅི་ཟེར་བ་བྱའོ་ཟེར་བ་ལ་སོགས་པ་འོང་ངོ༌། །མཆོག་གི་ཚར་ཚད་ནི།
རྟོག་པ་དང་ཉོན་མོངས་པས་མི་གནོད་པའི་རྟོགས་པ་རྒྱུད་ལ་འཆར་བའོ། །ལྡོག་པའི་རྒྱུ་ལ་
བཞི་སྟེ། རང་གི་ལྷ་འདྲེས་བསྒྱུར་ཏེ་ལྡོག་པ་དང་། གཞི་བདག་གི་ལྷ་འདྲེས་བསྒྱུར་ཏེ་ལྡོག་
པ་དང་། སྤྱོད་པ་ལོག་པས་ལྡོག་པ་དང༌། གཏན་ལོག་ཆེན་པོ་དང་བཞིའོ། །རང་གི་ལྷ་
འདྲེས་བསྒྱུར་ཏེ་ལྡོག་པ་ནི། གཉན་སར་འགྲོ་སྙིང་མི་འདོད་པར་འཇིགས་ཛུམ་ཛུམ་
འོང་ངོ༌། །གཞི་བདག་གི་ལྷ་འདྲེས་བསྒྱུར་ཏེ་ལྡོག་པ་ནི། གཉན་སར་འཇིགས་རུབ་རུབ་
འོང་བའོ། །སྤྱོད་པ་ལོག་པས་ལྡོག་པ་ནི། སྡོམ་པ་དང་དམ་ཚིག་ལ་མི་གནས་པའོ། །གཏད་
ལོག་ཆེན་པོ་ནི། ཆོས་དང་བླ་མ་ལ་མོས་པ་ལོག་པའོ། །སྐྱོན་ཆེ་ཤོས་འདི་ཡིན་པས་འགྱོད་
པ་བསྐྱེད་ལ་བཤགས་པ་བྱ། འཁོར་གསུམ་ཡོངས་དག་ཏུ་བྱ། དེ་ཙམ་མ་གྲུབ་ན། ཚོགས་
ཀྱི་འཁོར་ལོ་རྒྱ་ཆེན་པོ་བསྐོར་ཞིང་མོས་གུས་བྱས་ལ་གསོལ་བ་གདབ་པར་བྱའོ། །
ལྡོག་མི་སྲིད་པ་སྒོ་གཏན་ལྟ་བུའི་གདམས་པ་ནི། གཉན་སར་ན་ཚ་བྱུང་ན་ཁྱིམ་དུ་
ལོག་ནས་མི་འོང་སྟེ། མ་སོས་བར་ལ་དེ་ཀར་སྒོ་མནན་ལ་བསྡད་དོ། །ལོག་ནོན་གཟེར་བུ་
ལྟ་བུའི་མན་ངག་ནི། ཡ་ང་བ་ང་ཐོག་ཏུ་བཏང་བ་དང་། འཇིགས་ན་འཇིགས་ཐོག་ཏུ་
བཏང་། སྐྱུག་བྲོ་ན་བྲོ་ཐོག་ཏུ་བཏང་ངོ་། །བླ་མའི་གདམས་ངག་གི་དོན་གོ་ཞིང་རྟོགས་ནས་
ཉམས་སུ་མྱོང་བ་ལ། བདུད་ཡེ་ཤེས་སུ་འཆར་ཞིང་ཡུལ་ཆོས་ཉིད་དུ་སྤྱོད་པའོ། །བླ་མའི་
130



ཡེ་ཤེས་སྤྱི་བླུགས་ཀྱི་ངོ་སྤྲོད།
གདམས་ངག་གི་དོན་མ་གོ་མ་རིག་ན། ཚིག་ལ་མཁས་ཀྱང་རང་རྒྱུད་དུ་བཟུང་བས་རྟོག་པ་
བདུད་དུ་བབས་ཏེ། ཉོན་མོངས་པ་བདུད་ཀྱི་སྤྱོད་ཡུལ་དུ་གྱུར་པའོ། །དེས་ན་གདམས་པ་
སེམས་རྒྱུད་ལ་སྦྱར་བ་གལ་ཆེའོ། །ཡེ་ཤེས་སྤྱི་བླུགས་ཀྱི་ངོ་སྤྲོད་ཅེས་བྱ་བ་ཨི་ཏི། །
131



ག་ངས་ཅན་སྐྱེས་མའི་དཔེ་ཚོགས་ལས།
མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
ཆགས་པ་བྱེད། །ཐོགས་བསྙེམས་བྱེད་བདུདང་སྦྱབ་སྤུད་པས་ཐོག་ང་ཚོས་སྟོང་
༄༅། །གཅོད་ཀྱི་བཀའ་ཚོམས་ཆེན་མོ་བཞུགས་པའི་
དབུ་ཕྱོགས་ལགས་སོ། །
མི་སྨྲ་མི་བསམ་བསམ་དུ་མེད་པའི་ངང་། །ཡུལ་འདས་དམིགས་མེད་དབྱིངས་ལ་
ཕྱག་འཚལ་ལོ། །གཅོད་ཀྱི་བཀའ་ཚོམས་ཆེན་མོ་འདི། །འགའ་ལ་ཕན་སྙམ་ཡི་གེར་
བཀོད། །བདུད་ཀྱི་རྩ་བ་རིག་པའི་སེམས། །ཡུལ་སྣང་ཅི་ཡང་རིག་པ་ལས། །ཞེན་ཅིང་
ཆགས་པའི་བདུད་ཀྱིས་ཟིན། །སེམས་ལ་ཡུལ་དུ་བཟུང་བས་བསླད། །བདུད་ལ་རྣམ་པ་
བཞི་རུ་འབྱེད། །ཐོགས་བཅས་བདུད་དང་ཐོགས་མེད་བདུད། །དགའ་བྲོད་བདུད་དང་
སྙེམས་བྱེད་བདུད། །དེ་ཡང་སྙེམས་བྱེད་བདུད་དུ་འདུས། །ཐོགས་བཅས་བདུད་ཀྱི་བྱུང་
ཚུལ་ནི། །དབང་པོའི་ངོ་ལ་སྣང་བ་དང་། །དགག་སྒྲུབ་སྤྱད་པས་ཐོགས་བཅས་བདུད། །
ངེས་པར་བཟུང་བས་འཁོར་བར་བཅིངས། །གཟུགས་ནི་གཟུགས་ཀྱི་ངོ་བོས་སྟོངས། །
གཟུགས་ལ་མ་ཆགས་སྟོང་ལ་བསྒོམས། །གཟུགས་ལ་ངེས་པར་མ་ཆགས་པས། །རྟག་
པར་འཛིན་པའི་བདུད་ལས་གྲོལ། །སྟོང་པ་ཡིད་ལ་མ་བསྒོམ་མོ། །གཟུགས་ལ་ངེས་པར་
མ་ཆགས་པ། །རྟག་པར་འཛིན་པའི་བདུད་ལས་གྲོལ། །སྟོང་པ་ཡིད་ལ་མ་བསྒོམས་པས། །
ཆད་པའི་བདུད་ལས་ངེས་པར་གྲོལ། །གཟུགས་སྣང་དག་ཏུ་མི་གཏུབ་སྟེ། །ངེས་པར་མ་
བཟུང་རང་སྣང་འོད། །སྒྲ་དང་དྲི་དང་རོ་དང་རེག །ཡིད་ལ་སོགས་པ་དེ་བཞིན་གྲོལ། །
ཡིད་ནི་ཐོགས་མེད་བདུད་ཡིན་ཏེ། །དབང་པོའི་ངོ་ལས་བྱུང་བས་ན། །ཐོགས་བཅས་བདུད་
དུ་འདུས་པ་ཡིན། །དབང་པོའི་ངོ་ལ་སྣང་བ་རྣམས། །རང་གྲོལ་དགོངས་པས་ཐད་ཀར་
བཅད། །དབྱེར་མེད་གཏི་མུག་ཆེན་པོར་བསྒྱུར། །ཐོགས་མེད་བདུད་ཀྱི་བྱུང་ཚུལ་ནི། །ཡིད་
132



གཅོད་ཀྱི་བཀའ་ཚོམས་ཆེན་མོ་བཞུགས་པའི་དབུ་ཕྱོགས།
ཡུལ་བྱུང་ཚུལ་བཟང་ངན་དང་། །རང་གི་རྟོག་པས་ཕྱེ་བ་རྣམས། །ཐོགས་མེད་བདུད་དུ་
བསྟན་པ་ཡིན། །རང་བྱུང་སེམས་ལས་མ་རྟོག་པའི། །ལྷ་བཟང་ལྷ་རུ་འཛིན་པ་དང་། །འདྲེ་
ངན་འདྲེ་རུ་འཛིན་པ་དང་། །དེ་བཞིན་ཡིད་ཡུལ་རེ་དོགས་རྣམས། །རང་བདུད་རང་ལ་
ལངས་པ་ཡིན། །ཆོས་དབྱིངས་ཀློང་ཆེན་རང་བབས་ལ། །དྲན་རྟོག་ཅིར་ཡང་འཆར་བ་
ཡིན། །དཔེར་ན་རྒྱ་མཚོ་གཡོ་མེད་ལ། །རྦ་རླབས་ལ་སོགས་འབྱུང་བ་བཞིན། །དེ་ལྟར་
རྟོགས་པའི་སྐྱེས་བུ་ནི། །བཅས་བཅོས་མི་དགོས་རང་སར་བཞག །ཕན་གནོད་མི་འབྱུང་
རང་སར་བཞག །ཆོས་ཉིད་དབྱིངས་ནས་ཉམས་ཤར་བས། །ཕྲག་དོག་དགག་སྒྲུབ་བྱར་མི་
རིགས། །དགག་སྒྲུབ་མ་བྱས་རང་བྱུང་སེམས། །དགའ་བྲོད་བདུད་ཀྱི་བྱུང་ཚུལ་ནི། །ཐུན་
མོང་བདུད་དང་མཆོག་གི་བདུད། །རིག་འཁྲུལ་སེམས་ལས་བྱུང་བ་ཡི། །གཉེན་པོར་འདྲེ་
ཡིས་མ་ཚུགས་པས། །རློམ་སེམས་སྐྱེས་པས་དགའ་བྲོད་བདུད། །བྱིན་རླབས་ནུས་པའི་
རྟགས་བྱུང་བས། །བསོད་ནམས་ནོར་རྫས་གཡེང་བའི་བདུད། །ཁེ་གྲགས་དགྲ་གཉེན་སྤོ་
བའི་བདུད། །ལྷ་འདྲེས་དངོས་གྲུབ་སྟེར་བ་དང་། །བུ་དང་མཛའ་བཤེས་འཁོར་འདུས་ལ། །
དགའ་ཞིང་བྲོད་པས་དགའ་བྲོད་བདུད། །ཡོན་ཏན་ཅི་བྱུང་ཅི་ཤར་ཡང་། །ཡུལ་སེམས་
གཉིས་སུ་མེད་པའི་བློས། །ཡོན་ཏན་དག་ཏུ་མི་བཟུང་བར། །རྨི་ལམ་དག་གི་ཡུལ་
བཞིན་དུ། །རང་བཞིན་ཞེན་པ་མེད་པར་སྤྱད། །མཚར་མོའི་ཁྱད་ཀྱིས་རང་མཛེས་ལྟར། །
རང་བྱུང་རང་ལ་བརྒྱན་པ་ཡིན། །དེ་ལ་རློམ་སེམས་སྐྱེ་རུ་མེད། །སྐྱེས་ན་རིག་འཁྲུལ་
འཛིན་པས་བསླད། །འཛིན་མེད་རང་ལུགས་སྤྱོད་པ་འདི། །བློ་ལྡན་རྣམས་ཀྱི་ཐུགས་ལ་
སྦོས། །མཆོག་གི་བདུད་ལས་རྣམ་པ་གཉིས། །ལམ་དང་འབྲས་བུ་གཉིས་སུ་བསྟན། །སྤྲོས་
བྲལ་བལྟས་ནས་ཁྲོད་པ་དང་། །མཉམ་ཉིད་བསྒོམས་ནས་བྲོད་པ་དང་། །རྟོག་མེད་སྤྱོད་
པའི་བྲོད་པ་དང་། །ཉམས་ལེན་ལམ་གྱི་བྲོད་པ་ནི། །བག་ཙམ་ཡུལ་དུ་སྤྱད་པས་ན། །ལམ་
དུ་མི་འགྲོ་བདུད་ཀྱི་ལས། །ལྟ་སྒོམ་བརྡ་རུ་བསྟན་པ་ལས། །ངེས་པར་ཡིད་ལ་བྱ་རུ་མེད། །
133



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
མ་འགགས་ཅིར་ཡང་འཆར་བ་ལ། །ལྟ་བའི་བསམ་པ་མ་འཆར་བར། །ཉམས་ཤར་ཆོས་
ཉིད་དབྱིངས་སུ་སྒྱུར། །མི་ལྟ་བ་ནི་གཅོད་ཀྱི་མཆོག །ཀུན་ཀྱང་རང་བྱུང་སེམས་ཡིན་པས། །
སྒོམ་མཁན་ཅིག་གི་བསྒོམ་དུ་མེད། །ཅི་བྱུང་རང་ཤར་བྱུང་ཚོགས་རྣམས། །ལྷན་ནེ་ལྷང་ངེ་
ལྷམ་མེར་བཞག །ངེས་པས་རྟོགས་པས་ལྷང་ངེ་བ། ་ །རང་སར་གྲོལ་བས་ལྷམ་མེ་བ། །
དཔེར་ན་མར་ལ་མར་བཞག་བཞིན། །མི་བསྒོམ་པ་ཡི་བསམ་གཏན་ཏེ། །དེ་ནི་སྒོམ་པའི་
མཆོག་ཡིན་ནོ། །རང་སྤྱོད་ཤུགས་འབྱུང་རང་གྲོལ་ལ། །ཆད་དུ་བྱས་ནས་སྤྱོད་དུ་མེད། །
ཉམས་ཤར་གཉེན་པོས་བཟུང་དུ་མེད། །བདུད་ཀྱང་རིང་བྱུང་ཡིན་ཤེས་ན། །རང་ལ་རང་
གྲོལ་འགག་པ་མེད། །རྟོག་པའི་ཁྱད་པར་བཙན་པས་ན། །ངེས་པར་སྤྱོད་པ་དགག་རྒྱུ་
མེད། །མ་རྟོག་སྤྱོད་པ་མི་བྱ་སྟེ། །གདམས་ངག་འདི་ཡི་བཞེད་ལུགས་ཀྱིས། །དམ་པའི་
བྱིན་རླབས་གདེངས་ལྡན་གྱི། །རྣམ་རྟོག་དག་ལ་ཐོག་རྫིས་བྱ། །རིམ་གྱིས་བྱིན་རླབས་
ཞུགས་ནས་ནི། །ངེས་པར་རྟོག་པར་འཆར་བར་བྱ། །ངེས་པར་གསུངས་པའི་གདམས་
ངག་ནི། །སྤྱོད་ཡུལ་ཀུན་ལས་འདས་པ་ཡིན། །མི་སྤྱོད་པ་ཡི་སྤྱོད་དུ་གསུངས། །ཉམས་སུ་
གང་ཡང་མི་ལེན་ན། །དེ་ཉིད་ཉམས་སུ་བླངས་པ་ཡིན། །ཉམས་ནི་ཤེས་བྱ་བློ་ཡི་ཉམས། །
ཡང་དག་དོན་ལ་མྱོང་བ་མེད། །སྐྱེ་མེད་ལོགས་ནས་བླང་དུ་མེད། །ཉམས་སུ་བླངས་པས་
ཆོས་ཉིད་ཉམས། །བློ་སྣང་ཡུལ་དུ་བཅད་པས་སོ། །ཡུལ་དུ་མ་ཆད་ཉམས་ལེན་ནི། །ཐར་
པའི་ལམ་མཆོག་བླ་མའི་ཞལ། །འབྲས་བུའི་བདུད་ལ་འདི་བཞིན་ནོ། །ཉན་ཐོས་རང་རྒྱལ་
ལ་སོགས་པའི། །གྲུབ་མཐའ་འབྲས་བུའི་ཐེག་པ་ནི། །སྐུ་གསུམ་ངེས་པར་ཐོབ་འདོད་
པས། །འདོད་པ་དང་བཅས་བྲོད་པ་ཡི། །ལུས་ངག་ཡིད་གསུམ་རང་བཞིན་ལས། །སྐུ་
གསུམ་འབྲས་བུར་བརྟག་པ་ལས། །སངས་རྒྱས་ལོག་ནས་བསྒྲུབ་ཏུ་མེད། །རང་ལས་
དཔག་ནས་བཙལ་གྱུར་ན། །བསྐལ་པ་བྱེ་བ་དུ་མར་ཡང་། །བསྒྲུབས་པས་ཐོབ་པར་མི་
འགྱུར་བས། །མི་བཙལ་མི་བསྒྲུབ་རང་བཞིན་བཞག །རེ་བ་མེད་པ་གཅོད་ཀྱི་མཆོག །མི་
134



གཅོད་ཀྱི་བཀའ་ཚོམས་ཆེན་མོ་བཞུགས་པའི་དབུ་ཕྱོགས།
རེ་དོག་པའི་མཐའ་དང་བྲལ། །འཛིན་པའི་ཐག་པ་གཅོད་པ་ལས། །ངེས་པར་སངས་རྒྱས་
ག་ལ་མཆིས། །བདུད་ལ་བཞི་རུ་ཕྱེ་ལགས་ཀྱང་། །སྙེམ་བྱེད་བདུད་དུ་འདུས་པ་ཡིན། །
དངོས་པོའི་ཡུལ་ལ་སྙེམས་ཞུགས་པས། །ཐོགས་བཅོས་བདུད་དུ་བརྟགས་པ་ཡིན། །དང་
པོའི་ཡུལ་གྱི་ཆགས་སྡང་རྣམས། །རྩ་བ་སྙེམས་སུ་རྟོགས་ཙམ་ན། །དཔེར་ན་བརྩིགས་
གསེབ་དུ་བ་ཡང་། །ཐབ་ཀྱི་མེ་བསད་རང་ཞི་ལྟར། །སྙེམས་ཐག་བཅད་པས་དངོས་འཛིན་
བྲལ། །འགོག་པ་བཞིན་དུ་ཡུལ་མི་དགའ། །རྩ་བྲལ་རྟོགས་པས་ཐོགས་བཅས་བདུད། །
ངེས་པར་བདུད་རྣམས་ཆོད་པ་ཡིན། །དཔེར་ན་སྒྱུ་མའི་མཁན་པོ་བཞིན། །སྣང་ཡང་
ཆགས་སེམས་མི་འབྱུང་ངོ་། །དེ་བས་སྙེམས་ཀྱི་ཐག་པ་ཆོད། །བཅད་པས་ཆོད་པ་མ་ཡིན་
ཡང་། །རྩ་བྲལ་རྟོགས་ན་ཟུང་མི་ཐུབ། །ཆོས་དབྱིངས་ངང་དུ་གྲོལ་བར་ངེས། །རྩིས་གདབ་
མེད་པའི་ལ་ཟླ་གཅེས། །ཐོགས་མེད་བདུད་ཀྱང་སྙེམས་སུ་འདུས། །དུག་ལྔ་ལ་སོགས་
ཉོན་མོངས་དང་། །མཐོང་མེད་འདྲེ་ལ་འཇིགས་པ་དང་། །དངོས་མེད་ལྷ་ལ་རེ་བ་དང་། །དེ་
བཞིན་ཡིད་ཡུལ་རེ་བ་རྣམས། །སྙེམས་བྱེད་ལས་བྱུང་སྙེམས་ཀྱི་བདུད། །ཞེ་སྡང་རང་སར་
གྲོལ་བ་ཡང་། །སྙེམས་བྱེད་རྩ་བ་ཆོད་ལས་བྱུང་། །བཙོ་བསྲེག་དམྱལ་བའི་བདུད་ལས་
ཐར། །མེ་ལོང་ལྟ་བུའི་ཡེ་ཤེས་ཐོབ། །འདོད་ཆགས་རང་སར་གྲོལ་བ་ཡང་། །སྙེམས་ཀྱི་རྩ་
བ་ཆོད་ལས་བྱུང་། །བཀྲེས་སྐོམ་ཡི་དྭགས་བདུད་ལས་ཐར། །སོ་སོར་རྟོགས་པའི་ཡེ་ཤེས་
ཐོབ། །གཏི་མུག་རང་སར་གྲོལ་བ་ཡང་། །སྙེམས་ཀྱི་རྩ་བ་ཆོད་ལས་བྱུང་། །བཀོལ་སྤྱོད་
བྱོལ་སོང་བདུད་ལས་ཐར། །ཆོས་ཀྱི་དབྱིངས་ཀྱི་ཡེ་ཤེས་ཐོབ། །ཕྲག་དོག་རང་སར་གྲོལ་
བ་ཡང་། །སྙེམས་ཀྱི་རྩ་བ་ཆོད་ལས་བྱུང་། །འགྱུར་བྱེད་མི་ཡི་བདུད་ལས་ཐར། །བྱ་བ་
སྒྲུབ་པའི་ཡེ་ཤེས་ཐོབ། །ང་རྒྱལ་རང་སར་གྲོལ་བ་ཡང་། །སྙེམས་ཀྱི་ཐག་པ་ཆོད་ལས་
བྱུང་། །འཐབ་རྩོད་ལྟུང་བའི་བདུད་ལས་ཐར། །མཉམ་པ་ཉིད་ཀྱི་ཡེ་ཤེས་ཐོབ། །སྙེམས་
ཐག་མ་ཆད་དུག་ལྔ་ལ། །སྙེམས་ཆོད་རང་གྲོལ་ཡེ་ཤེས་སོ། །དེ་བས་ཐམས་ཅད་སྙེམས་སུ་
135



གངས་ཅན་སྐྱེས་མའི་དཔེ་ཚོགས་ལས།། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
འདུས། །གངས་དཀར་སྟོད་ཀྱི་སེངྒེ་བཞིན། །ཉམ་ང་བག་ཚ་མ་བྱས་པར། །སྙེམས་མེད་
གདེངས་དང་ལྡན་གྱུར་ན། །སྣང་སྲིད་ལྷ་འདྲེས་སྡང་མི་ནུས། །བརྒྱ་ལ་ལངས་ཀྱང་
གདམས་ངག་གསལ། །རང་གི་ཆོ་འཕྲུལ་ཡིན་ཤེས་ན། །ངེས་པར་རྩལ་སྦྱོང་ཆེན་པོར་
འགྲོ། །དྲན་པ་རྒྱུན་གཅད་མི་དགོས་ཏེ། །རང་ཤར་རྟོགས་པས་ཆོད་པ་ཡིན། །ནད་རིམ་ལ་
སོགས་དེ་བཞིན་མཚུངས། །རྩ་བྲལ་རྟོགས་ནས་གཅོད་པ་འདི། །གདམས་ངག་ཀུན་ལས་
ཁྱད་པར་འཕགས། །རྟོགས་ཀྱང་ཐད་ཀར་མ་བཅད་ན། །མཚོན་རྣོན་ཚ་ངར་བོ་བ་བཞིན། །
ལྟ་བས་མི་སྐྱོངས་ཉམ་ངས་བཅིངས། །ལྟ་སྤྱོད་འཛོམས་པའི་རྣལ་འབྱོར་ཅན། །དཔའ་བོ་
སྟག་ལ་མཚོན་བསྐུར་བས། །དགྲ་དཔུང་ཐམས་ཅད་འཇོམ་པ་བཞིན། །བདུད་རྣམས་ ་་
སྙེམས་མེད་དབྱིངས་སུ་འཇོམས། །ཨེ་མ་ཧོ། རང་སྙེམས་ཆོད་པས་བདུད་རྣམས་ཞི། །རྩ་
བྲལ་རྟོགས་པས་མངོན་སངས་རྒྱས། །རང་སོ་རང་དྭངས་ལྷུག་པར་ཞོག །ཀུན་ཀྱང་དེ་
བཞིན་བཞག་པར་བྱོས། །དགའ་བྲོད་བདུད་ཀྱང་སྙེམས་སུ་འདུས། །ཐུན་མོང་ཆོས་ལ་
དགའ་བྲོད་དང་། །འབྲས་བུའི་ཆོས་ལ་དགའ་བྲོད་དང༌། །རང་གི་སྙེམས་ལས་བྱུང་བ་
ཡིན། །ངེས་པར་ཆགས་ན་བདུད་དུ་འགྱུར། །ཆགས་པ་མེད་པའི་རང་ཤར་ནི། །སྙེམས་
མེད་ཆོས་སྐུའི་རྒྱུན་དུ་གསུངས། །སྐུ་གསུམ་འབྲས་བུ་རང་ཡིན་པས། །གཞན་དུ་བྲོད་པ་སྐྱེ་
མི་དགོས། །འཁོར་བ་རང་སར་གྲོལ་བ་ལས། །མྱང་འདས་ལོག་ནས་བཙལ་དུ་མེད། །
རྟོག་པ་རོང་ཟུང་ཤོར་བ་ལས། །རྟོག་མེད་ཆེད་དུ་བསྒོམ་དུ་མེད། །དེ་བས་ཐམས་ཅད་
སྙེམས་ཡིན་པས། །སྙེམས་ཐག་བཅད་པ་ང་ཡིས་སྨྲས། །དྭངས་མར་བཞག་པ་ཀུན་ནས་
གསུངས། །དྭངས་མའི་སེམས་ལ་བདུད་ངོས་བཟུང་། །གདམས་ངག་ཐོབ་པའི་རྣལ་
འབྱོར་ལ། །བྱེའུས་བྱེ་ཕྲུག་གསོ་བཞིན་དུ། །གདམས་ངག་མཆུ་བསྐྱེལ་བྱས་གྱུར་ན། །སྟོན་
བྱེའུ་ལྟོག་གྲིར་ཤི་བ་བཞིན། །རང་ཉིད་འཁོར་བར་འཁྱམས་པར་ངེས། །འབྲི་བཟང་བེའུ་
ཆུང་གསོ་བ་བཞིན། །གདམས་ངག་མཚུ་བསྐྱེལ་བྱས་གྱུར་ན། །རང་འགྲངས་རང་གི་དོན་
136



གཅོད་ཀྱི་བཀའ་ཚོམས་ཆེན་མོ་བཞུགས་པའི་དབུ་ཕྱོགས།
བྱས་ན། །བེའུ་ཆུང་ལ་སོགས་འཚོ་བཞིན་དུ། །རང་གི་སྙེམས་ཐག་ཆོད་གྱུར་ན། །སེམས་
ཅན་ངེས་པར་གྲོལ་བར་འགྱུར། །གཞན་དོན་འགྲུབ་འགྱུར་ཐེ་ཚོམ་མེད། །ཁྱོང་ཆེན་ནམ་
མཁར་ལྡིང་བ་ནི། །གླིང་བཞི་བྱ་རྩོལ་མེད་པར་མཐོང་། །ངམ་གྲོག་གཡང་ས་ཉམ་མི་ང་། །
བྱ་བྲན་ལ་སོགས་ཟིལ་གྱིས་གནོན། །དེ་བཞིན་སྙེམས་ཀྱི་ཐག་ཆོད་པས། །བདུད་བཞིའི་
རྩ་བ་ལེགས་པར་རྟོགས། །ངན་སོང་གཡང་ས་ཉམ་མི་ང་། །འདྲེ་བདུད་ལ་སོགས་ཟིལ་
གྱིས་གནོན། །ངན་སོང་གནས་གསུམ་ཉམ་མི་ང་། །ངེས་པར་རྩ་བྲལ་མ་ཤེས་པར། །རྒྱུ་
འབྲས་ཆོས་ལ་སྤྱོད་པ་ནི། །སྡོང་བཞག་ཡལ་ག་བསྟབས་པ་འདྲ། །རྩ་བྲལ་རྟོགས་པའི་
རྣལ་འབྱོར་ནི། །དྲན་རྟོག་གློ་བུར་ཡིན་ཤེས་ན། །སྤང་བླང་མེད་པའི་ཆོས་ལ་སྤྱོད། །
གཟུགས་མཐོང་སེམས་ཀྱི་སྐུ་རུ་བལྟ། །སྒྲ་ཐོས་སེམས་ཀྱི་གསུང་དུ་བལྟ། །ཅི་སེམས་
སེམས་ཀྱི་ཐུགས་སུ་བལྟ། །རྒྱུ་འབྲས་མེད་པའི་དོན་དུ་བལྟ། །གནས་ལུགས་སྒོམ་གྱི་
བཞག་ཐབས་ནི། །རྒྱུ་འབྲས་མེད་པའི་དོན་དུ་བལྟ། །བཞག་ཐབས་སྒོམ་པའི་གནས་
ལུགས་ནི། །ལྷ་ཁང་ནང་གི་ལྡེར་སོ་བཞིན། །འདུག་ཚུལ་བཅས་དང་ཞལ་འཛུམ་ཡང་། །མི་
སེམས་སེམས་པའི་ཚུལ་མེད་བཞིན། །རང་ལུས་གང་བདེར་འདུག་བྱས་ནས། །མི་བསམ་
བསམ་པར་མི་བྱའོ། །བསམ་པ་ཡུལ་ཡིན་དེ་ཉིད་མིན། །དེས་ན་མི་བསམ་ངང་ལ་
བཞག །བྱུང་ཚོར་རྟོག་པའི་རྗེས་མི་བཅད། །མཁའ་ལ་གློག་འགྱུ་རང་སློག་ལྟར། །རྣམ་
རྟོག་བྱུང་བ་དེ་བཞིན་བཞག །རྒྱ་མཚོ་ཆེན་པོའི་འཇིང་བཞིན་དུ། །གཡོ་བ་མེད་པའི་ངང་ལ་
བཞག །རྐྱེན་སྣང་རྟོག་པ་རླབས་བཞིན་དུ། །ངང་གིས་ཆོས་ཉིད་དབྱིངས་སུ་འགྱུར། །
བཅོས་སླད་མེད་པ་རྒྱལ་བའི་བཀའ། །བཅོས་ན་བཅོས་བྱེད་བདུད་ཡིན་པས།. །ངེས་པར་
རང་སར་བཞག་པ་ཡིན། །སྐྱེས་བུ་ནད་ཀྱི་གཟིར་བ་བཞིན། །ཚོགས་དྲུག་ལྷུག་པའི་ཚུལ་དུ་
བཞག །བྱ་བ་ཟིན་པའི་སྐྱེས་བུ་བཞིན། །བློ་བདེ་ངང་དལ་ཅོག་གིས་བཞག །བུ་ཆུང་མ་ལ་
མཐོང་བ་བཞིན། །སྣང་ཡང་ནུས་པ་མེད་པར་བཞག །རིག་པས་རང་ལུས་རོ་ཁུར་ལ། །
137



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
གཉན་པ་ལ་སོགས་མཛེ་གནས་སུ། །ཆགས་མེད་ཚུལ་གྱིས་བསྒྱུར་བར་བྱ། །སེམས་ཉིད་
ཡུམ་ཆེན་ཀློང་དུ་གཞུགས། །དྲན་རྟོག་ཤེས་བྱེད་ཅི་བྱུང་ཡང་། །ཡུམ་ཆེན་སྤྲུལ་པ་ཉིད་དུ་
དགོངས། །ཡུམ་ཆེན་འཁོར་བའི་གནས་མི་འཛེམ། །གླེན་པ་ལྟོ་བ་འགྲངས་པ་བཞིན། །
འདུ་ཤེས་རྣམ་པར་བཤིག་ལ་ཞོག །འཁོར་སྤང་མྱ་ངན་འདས་པར་ངེས། །ཨེ་མ་ཧོ།. བྱ་
རྩོལ་མེད་དོ་དགོངས་པ་ལོངས། །སྤྱོད་པ་དེ་ཡིས་བསྟན་པ་ནི། །སྒོ་སྲུང་ཁྲོ་བོ་གིང་དང་
ཀང་། །ཁྲོ་ཞིང་གཏུམ་པ་འདྲ་ན་ཡང་། །རྒྱུད་ལ་ཉོན་མོངས་སྐྱེ་མེད་བཞིན། །བརྟུལ་ཞུགས་
ངེས་པར་ཆེ་བ་ལ། །ཞེ་འདོད་རྟོག་པ་མེད་པར་སྤྱད། །བརྟུལ་ཞུགས་སྤྱོད་པས་བར་ཆད་
འདུལ། །ཞེ་འདོད་མེད་པས་སེམས་ཉིད་ལམ། །མཚོ་ལ་ཉ་མོ་འཕྱོ་བ་བཞིན། །འཛིན་
ཆགས་མེད་པར་ཕྱི་ལངས་སྤྱོད། །སྤྱི་བསེར་རི་རྩིབས་གཅོད་པ་བཞིན། །ཆགས་སྡང་རྩིས་
མེད་རྩིས་ལས་འདས། །རང་གིས་རང་ལ་སྤྱོད་པ་ལ། །བསྙེམ་བྱ་སྙེམ་བྱེད་གཞུག་མི་
དགོས། །རང་ལ་འཇིགས་པ་མེད་པར་སྤྱད། །རྨི་ལམ་ཡུལ་གྱི་སྒྲ་དེ་ཡང་། །རང་ལ་བྱུང་
བར་མ་དགོངས་སམ། །ཡི་དམ་ལྷ་ཡི་དངོས་གྲུབ་ཀྱང་། །སེམས་ཀྱི་སེམས་ལ་བསྒོམས་
ལས་བྱུང་། །དེས་ནི་རང་མིན་གཞན་མ་ཡིན། །རང་སྣང་རང་ལ་གནོད་པ་ལས། །གཞན་
ཡུལ་འབྲེལ་མེད་གནོད་མ་ནུས། །དཔེར་ན་རྒྱ་གར་དུག་སྦྲུལ་བཞིན། །འབྲས་བུ་དེ་ཡིས་
བསྟན་པ་ནི། །མར་ལ་དཀར་པོ་མ་བསྒྲུབས་ཀྱང་། །མར་ངོ་ཤེས་པ་དཀར་པོར་བསྒྲུབས། །
ངེས་པར་མར་ངོ་ཤེས་ཙམ་ན། །དཀར་པོ་གཞན་ནས་བསྒྲུབ་མི་དགོས། །དེ་བཞིན་རང་
སེམས་ངོ་ཤེས་ནས། །སེམས་ལ་སངས་རྒྱས་མ་བསྒྲུབས་ཀྱང་། །སེམས་ངོ་ཤེས་པས་
སངས་རྒྱས་འགྲུབ། །ངེས་པར་སེམས་ངོ་ཤེས་ཙམ་ན། །སངས་རྒྱས་གཞན་ནས་བསྒྲུབ་མི་
དགོས། །སྙེམས་སངས་རྩ་བྲལ་ཀུན་ལ་རྒྱས། །དེས་ན་ལོགས་ནས་བསྒྲུབ་ཏུ་མེད། །དེ་
ལྟར་རྟོགས་ན་བདུད་རྣམས་ཞི། །དེ་ཡང་རང་བྱུང་རང་ཞི་ཡིན། །རིག་མེད་གཏི་མུག་ཆོས་
དབྱིངས་ལ། །ཡུལ་དུ་རིག་ཅིང་བཟུང་བས་འཁྲུལ། །འབྱེད་མེད་གཅིག་ལ་རིག་བྱུང་བས། །
138



གཅོད་ཀྱི་བཀའ་ཚོམས་ཆེན་མོ་བཞུགས་པའི་དབུ་ཕྱོགས།
ཁམས་གསུམ་གནས་སུ་འཁྲུལ་པ་ཡིན། །རིག་དྲུག་གནས་སུ་འཁོར་བ་ཡིན། །དེ་ཡང་རང་
བཞིན་རིག་འཁྲུལ་ལོ། །ལྟོས་ཆོས་ཐེག་པའི་རིམ་པ་ཡང་། །ལྟ་སྒོམ་འབྲས་བུ་རིག་པས་
འཁྲུལ། །ཆད་པས་ཅང་མེད་ཡུལ་དུ་རིག །རྟག་པས་འགྱུར་མེད་ཡུལ་དུ་རིག །ཉན་ཐོས་
གཟུང་འཛིན་ཡུལ་དུ་རིག །རང་རྒྱལ་རྟེན་འབྲེལ་སྟོང་བར་རིག །སེམས་ཙམ་རང་རིག་
སེམས་སུ་རིག །དབུ་མས་སྤྲོས་བྲལ་ཡིན་པར་རིག །ཕ་རྒྱུད་བདེ་གསལ་ཀློང་དུ་རིག །མ་
རྒྱུད་བདེ་སྟོང་རྒྱས་འདེབས་རིག །ཐབས་དང་ཤེས་རབ་གཉིས་སུ་རིག །ཕྱག་རྒྱས་བློ་ལས་
འདས་པར་རིག །རྫོགས་ཆེན་ཡེ་ཡིན་ཡིན་པར་རིག །དེ་ལྟར་རིག་པ་ཐམས་ཅད་ནི། །
ཡུལ་དུ་རིག་པའི་རིག་པ་ཡིན། །ཡུལ་ཅན་རྣམས་ནི་དེ་ཉིད་མིན། །ཡུལ་མེད་སེམས་ལ་
རིག་པ་མེད། །གང་རིག་ཕ་ཡི་རིག་པས་འཆིང་། །དེ་བས་རིག་མེད་གཏི་མུག་འདི། །ཡེ་
ཤེས་ཆེན་པོར་རྒྱལ་བས་གསུངས། །མ་རིག་སྤྲུལ་མེད་འཁྲུལ་པ་སངས། །ཡུལ་སྣང་བློ་
ཡིས་བཏང་ཙམ་ན། །སྙེམ་ཐག་མ་ལུས་ཆོད་པ་ཡིན། །ཡུལ་མེད་རིག་པ་ཅི་ལ་སྙེམས། །
རིག་པ་འཁྲུལ་པར་ཤེས་ཙམ་ན། །འཁྲུལ་པའི་ཆོས་ལ་མི་འཛིན་པས། །འཛིན་མེད་རིག་པ་
ཅིར་ཡང་སྣང་། །ཆད་དུ་མ་བྱས་རང་བྱུང་ཡིན། །དེ་ལྟར་དགོངས་ན་ནམ་ཡང་ཡིན། །ཡང་
དག་དོན་གྱི་ཡུམ་ཆེན་དང་། །འཁོར་འདས་ཀུན་གྱི་གཞི་ཡང་ཡིན། །དུས་གསུམ་སངས་
རྒྱས་ཐམས་ཅད་ཀྱང་། །མ་མཛད་སྐྱེ་མེད་བཞི་རུ་བྱུང་། །མ་བྱས་འདུས་མ་བྱས་ཡིན་
པས། །སྐྱེ་བ་མེད་པར་ཡིད་ཆེས་ནས། །སྐྱེ་བའི་གཞི་མ་བྱེད་མཁན་མེད། །མ་བྱས་གཞི་ཡི་
གོལ་ས་ཆོད། །མ་བྱས་འདུས་མ་བྱས་པ་ཡིན། །མི་བྱེད་ལམ་དུ་ངེས་པར་འགྲོ། །སྣང་སྟོང་
ཡིད་ལ་མ་བྱས་པས། །རྟག་ཆད་མེད་པའི་ལམ་དུ་སློངས། །གཉིས་མེད་ཡིད་ལ་མ་བྱས་
པས། །སྐྱེ་མཆེད་མུ་བཞིའི་བདུད་ལས་གྲོལ། །ཤེས་བྱའི་སྒྲིབ་པ་རང་སར་དག །གཟུགས་
དང་ཚོར་བ་འདུ་ཤེས་སོགས། །ངེས་པར་ཡིད་ལ་མ་བྱས་ན། །ཁམས་གསུམ་གནས་ལས་
གྲོལ་བར་འགྱུར། །འཁོར་བར་འདྲེ་བར་མི་འགྱུར་རོ། །གང་ཡང་ཡིད་ལ་མི་བྱེད་ན། །བག་
139



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
ཚོགས་མ་འབྱུང་ས་ལམ་རྫོགས། །ཡིད་ལ་མ་བྱས་ལམ་མཆོག་ནི། །རྒྱལ་བའི་བཀའ་ནས་
གསུངས་པར་ངེས། །ཡིད་ལ་མ་བྱས་རྟོགས་གྱུར་ན། །ཡིད་ཀྱི་འགྱུ་བ་དགག་མི་དགོས། །
སྨིག་རྒྱུ་བཞིན་དུ་རང་སར་གྲོལ། །དེ་ལྟར་རྟོགས་པའི་རྣལ་འབྱོར་པ། །བག་ཡང་སྤྱོད་པ་
དགག་མི་དགོས། །གང་ལྟར་བྱས་ཀྱང་ལམ་དུ་འགྲོ། །མི་བྱེད་པས་ན་ལམ་ཡིན་ནོ། །མ་
གྲུབ་འབྲས་བུར་གསུངས་པ་ཡིན། །སྐུ་གསུམ་འབྲས་བུར་གསུངས་པ་ཡང་། །དྲང་བའི་
དོན་དུ་གསུངས་པ་ལས། །མཚན་དང་དཔེ་བྱད་ལ་སོགས་པ། །ངེས་པར་གྲུབ་པ་རྡུལ་ཙམ་
མེད། །གྲུབ་ན་གང་འགྲུབ་མཐར་ལྟུང་རྒྱུ། །འཁོར་བའི་ཕ་རོལ་འདས་པ་མེད། །ཤེས་རབ་
ཕ་རོལ་ཕྱིན་པ་ནི། །བློ་ཡི་ཡུལ་དུ་གྲུབ་པ་མེད། །བློ་ནི་གྲུབ་པ་འཁོར་བའི་ཆོས། །སྒྲུབ་
མེད་འབྲས་བུར་མ་རྟོགས་ན། །སྒྲུབ་འདོད་རྩོལ་བ་ཅི་བྱས་ཀྱང་། །ཐར་པ་ཐོབ་པར་མི་
འགྱུར་རོ། །ཆོས་ཀྱི་ཞེན་བློ་མ་ཞིག་པར། །ཞེན་པ་བློ་ཡི་ཆོས་སྤྱད་པས། །ཆོས་ཀྱང་འཆིང་
བའི་གྲོགས་སུ་འགྲོ། །དེས་ན་གདམས་ངག་སྲོག་གིས་བསླུ། །སངས་རྒྱས་འདུས་མ་བྱས་
ཡིན་པས། །འདུས་བྱས་རྩོལ་བས་ག་ལ་འགྲུབ། །འདུས་བྱས་ཆོས་ལ་ཡིད་མ་ཆགས། །
བྱས་པའི་ཆོས་ལ་རེ་མ་ཆེ། །ལུས་ལ་འཛིན་མེད་རྒྱལ་བའི་སྐུ། །ངག་ལ་འཛིན་མེད་རྒྱལ་
བའི་གསུང་། །ཡིད་ལ་འཛིན་མེད་རྒྱལ་བའི་ཐུགས། །འཛིན་མེད་ཆོས་ལ་མ་གཏོགས་པ། །
རྒྱལ་བའི་དགོངས་པ་གཞན་མི་ཚོལ། །ཨེ་མ་ཧོ། གཅོད་ནི་རྣམ་རྟོག་རང་སར་གཅོད། །
བཀའ་ནི་རང་བཞིན་འགྱུར་བ་མེད། །ཚོམས་ནི་བཤད་པའི་ཚོམས་སུ་བསྟན། །ནན་ཏན་
ཉམས་མྱོང་བསྟན་པ་ནི། །དམིགས་པའི་ཡུལ་ལས་འདས་པ་ནི། །ཉམས་སུ་མྱོང་བའི་བློ་
དང་བྲལ། །གཉན་ས་ལ་སོགས་གཅོད་པའི་དུས། །ཇི་ལྟར་མེ་ཡིས་ཚིག་པ་ལ། །མེ་དེ་ཉིད་
ཀྱི་གདུང་པ་བཞིན། །སླར་གཅོད་ལོག་གནོན་གདམས་པའི་གནད། །རྨད་བྱུང་མེ་ཡིས་
བསྲེག་པ་བཞིན། །རྐྱེན་སྣང་ཁལ་དུ་བཀལ་བ་ཡིན། །ཁལ་འགེལ་གནད་ཡིན་གོ་བ་
ལོང་། །ཆོས་ཀུན་ཁལ་དུ་མ་ཁེལ་ན། །ཞི་བདེའི་གཉེན་པོས་གྲོལ་མི་ནུས། །གཉན་ས་རི་
140



ཁྲོད་འགྲིམས་ཤིག་ཨང༌། །དཔེ་ལམ་ཁེངས་དཔེ་ཞིག་གིས། །བྱིན་རླབས་མི་འབྱུང་མི་
གཅོད་ཀྱི་བཀའ་ཚོམས་ཆེན་མོ་བཞུགས་པའི་དབུ་ཕྱོགས།
ཁྲོད་འགྲིམས་ཤིག་ཨང་། །དཔེ་ལ་མ་ཡེངས་དཔེ་ཚིག་གིས། །བྱིན་རླབས་མི་འབྱུང་ཚིག་
དྲད་ཁྱེར། །བཀའ་ཚོམས་ཆེན་མོ་རྫོགས་སོ། །
141



གངས་ཅན་སྐྱེས་མའི་དཔེ་ཚོགས་ལས།
མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
༄༅། །ཕཊ་ཀྱི་གདམས་པ་བཞུགས་སོ། །
ན་མོ་གུ་རུ། ཕཊ་ཀྱི་གདམས་ངག་ལ་གསུམ་སྟེ། ཕྱི་གཟུང་བ་ཡུལ་གྱི་སྤྲོས་པ་
གཅོད་པ། ནང་འཛིན་པ་སེམས་ཀྱི་སྤྲོས་པ་གཅོད་པ། གསང་བ་ཆོས་ཉིད་ཀྱི་སྤྲོས་པ་
གཅོད་པའི་ཕཊ་ཀྱི་གསུམ་ལས། དང་པོ་གསུམ་ལ་བྱིང་ས་གསེང་པའི་ཕཊ། ཟིལ་གྱིས་
གནོན་པའི་ཕཊ། དབང་དུ་སྡུད་པའི་ཕཊ། དང་པོ་ལ་གསུམ་སྟེ། གཉིད་ལ་སོགས་པ་གཏི་
མུག་གིས་བྱིང་ས་དང་། ལྷ་འདྲེ་མི་མ་ཡིན་གྱིས་བྱིང་ས་དང་། ངལ་ཞིང་དུབ་པས་བྱིང་ས་སྟེ།
དེ་ལ་གང་གིས་བྱིང་པའི་དུས་སུ་ཤེས་པ་གཟེངས་བསྟོད། རིག་པ་ཧུར་བཏོན་ལ་ཕཊ་ཅེས་
བརྗོད་ཅིང་། ལུས་འདུག་ས་སྤོའོ། །གཟེངས་བསྟོད་ལ་རིག་པ་ངར་བཅས་པར་བྱའོ། །
་ཟིལ་གྱིས་གནོན་པའི་ཕཊ་ལ་གསུམ་སྟེ། ཕྱི་སྣང་བ་ཟིལ་གྱིས་མནན་པ་དང་། ནང་
རྣམ་རྟོག་ཟིལ་གྱིས་མནན་པ་དང་། བར་གནོད་སྦྱིན་ཕོ་མོ་ཟིལ་གྱིས་མནན་པའོ། །དང་པོ་
ནི་སྣང་བ་ཅི་དང་ཅི་མཐོང་ཡང་། དེའི་རྗེས་སུ་མི་འབྲང་བར་ཕཊ་ཅེས་བརྗོད་ཅིང་ལེགས་
ཉེས་གང་ལ་ཡང་ཆགས་སྡང་མི་བྱའོ། ། ་
གཉིས་པ་ནི་ཞེ་སྡང་ལ་སོགས་པའི་ཉོན་མོངས་པ་དང་རྣམ་རྟོག་ཅི་སྐྱེས་ཀྱང་ཕཊ་
ཅེས་བརྗོད་ཅིང་། དེ་རང་གི་ཐོག་ཏུ་བཞག་ཅིང་རིག་པ་དེ་ལ་ཟིལ་གྱིས་མནན་པའོ། །
གསུམ་པ་མི་མ་ཡིན་པའི་ཆོ་འཕྲུལ་ལ་སོགས་པ་ཅི་བྱུང་ཡང་རུང་སྟེ། ཉམ་ང་བ་དང་བག་
ཚ་བ་དང་ཅི་བྱུང་ཡང་། ཕཊ་ཅེས་བརྗོད་ལ་གདོང་ཚུགས་སུ་གཏད་པའོ། །གསུམ་པ་ནི་དེ་
ལྟར་ཟིལ་གྱིས་མནན་ཙ་ན། ཕྱི་སྣང་བ་རང་བཞིན་གྱི་དབང་དུ་འདུ་སྟེ། དགྲ་གཉེན་ལ་
སོགས་པས་བདག་ལ་བསྙེན་བཀུར་ལ་སོགས་པ་བྱེད། ནང་རྣམ་རྟོག་ཟིལ་གྱིས་མནན་
142



ཕཊ་ཀྱི་གདམས་པ། ་
པས་སེམས་ཉིད་དབང་དུ་འདུ་སྟེ། ཉོན་མོངས་པ་སྐྱེ་མི་སྲིད། གནོད་སྦྱིན་ཕོ་མོ་དབང་དུ་
འདུས་པས་བཀའ་དང་དམ་ལས་མི་འདའ་ཞིང་དངོས་གྲུབ་ཤུགས་ལ་འབྱུང་ངོ་། །ནང་
འཛིན་པ་སེམས་ཀྱི་སྤྲོས་པ་བཅས་པ་ནི། ཕཊ་ཅེས་བརྗོད་པས་དབང་པོ་རང་ཡན་དུ་
བལྟས་པས་སེམས་དེ་ལ་དཀར་ནག་ལ་སོགས་པའི་ཁ་དོག་མི་འདུག །གྲུ་བཞི་ཟླུམ་པོ་ལ་
སོགས་པའི་དབྱིབས་མི་འདུག །ཆེ་ཆུང་སྦོམ་ཕྲ་ལ་སོགས་པའི་ཚད་མི་འདུག །འོ་ན་
སེམས་དེ་མེད་དམ་བྱས་པས་ཡོད་དེ་ཅི་ཡང་བྱས། ཡོད་དམ་བྱས་པས་མེད་དེ་ཁོག་ལ་
སོགས་པའི་ཅི་མང་གྲུབ་པ་མེད། ཡོངས་ལ་ཁྱབ་པས་རྟོགས་ན་དགོས་འདོད་འབྱུང་བ་ཡིད་
བཞིན་ནོར་བུ་རིན་པོ་ཆེ་ལྟ་བུར་འདུག་གོ། །གསང་བ་ཆོས་ཉིད་ཀྱིས་སྤྲོས་པ་བཅད་པ་ནི།
ཤུགས་ལས་བྱུང་བའི་ཕཊ་ཅི་བརྗོད་ཅིང་། འཛིན་པ་དང་བྲལ་བར་སྤྲོས་པ་བཅད་དོ། །ཕཊ་
ཅེས་བརྗོད་དེ་བརྟགས་པས་ངོ་བོ་གང་དུ་ཡང་མ་གྲུབ་སྟེ། སྣང་བ་སྣ་ཚོགས་སུ་འཆར་ཞིང་
གསལ། གསལ་བ་དང་སྟོང་པ་དེ་གཉིས་སྟོང་གསལ་ཟུང་འཇུག་ཏུ་འཇུག་པའི་ཆོས་སྐུར་
རྟོགས་པ་དེ་ཕྱག་རྒྱ་ཆེན་པོའོ་ལྟ་བ་ཞེས་བྱས་ཏེ་དེའི་སྟེང་དུ་བློ་འཇོག་པ་སྒོམ་པའོ། །ཕཊ་
ཅེས་བརྗོད་པ་ལས་གཞན་མི་བྱེད་པ་སྤྱོད་པ། དེའི་རྟགས་དང་མཚན་མ་ཤར་ནས་སྟེང་དུ་
ཚུད་ཅིང་ཐེ་ཚོམ་མི་ཟ་བ་དེ་འབྲས་མི་དམིགས་པ་དེ་ལས་མི་འཕྲོ་བ། རྐྱེན་རྟོག་ཅི་བྱུང་ཡང་ཉམ་ང་བ་བག་ཚ་བ་
མེད་པར་བུའོ། །དེ་ལ་ཕཊ་ཉམས་སུ་བླངས་པའི་གནས་དང་། ཉམས་སུ་ལོན་པའི་རྟགས་
དང༌། གཉིས་མེད་ཀྱི་དོན་ལ་བློ་ཁེལ་ཡིད་ཆེས་པས། ཉམས་སུ་མ་བླངས་པའི་སྐྱོན་དང་། ཉམས་སུ་
བླངས་པའི་འབྲས་བུའོ། །དེ་ལ་དང་པོ་ནི་སྤྱོད་ལམ་ཅི་བདེར་བྱས། ཚད་མེད་བཞི་
བསྒོམས། བླ་མ་བསྒོམས་པས་སེམས་ཉིད་ཀྱི་སྟེང་དུ་བཞག་ལ། ཕཊ་ཕཊ་བརྗོད་ཅིང་རླུང་
ཐུབ་ཚད་བཟུང་བས། དྲོད་སྐྱེ་སེམས་ལ་རྟོག་པ་འཆར་རོ། །ཉམས་སུ་བླངས་པའི་གནས་
ནི་རི་ཁྲོད་དགོན་པའོ། །ཉམས་སུ་ལོན་པའི་རྟགས་ནི་ལུས་ལ་གོས་མི་དགོས། ཟས་ཅི་
ཟོས་ཀྱང་ལྷའི་བདུད་རྩིར་འགྲོ་སྟེ། ཟས་ཀྱི་དངོས་གྲུབ་ཐོབ་བོ། །ཏིང་ངེ་འཛིན་ལ་ཞུགས་
143



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
པའི་དུས་སུ་སྐྱེས་བུ་སྟོབས་ཅན་བརྒྱས་མི་འཁུལ། བརྟུལ་ཞུགས་བྱེད་པའི་དུས་སུ་མགོ་བོ་
བྲག་ལ་བརྡབས་ཀྱང་མི་ཆག །ལུས་ལ་འབྱུང་བ་བཞིའི་དགྲས་མི་ཚུགས། ལུས་ལ་མཚོན་
གྱིས་མི་ཕེད་པའོ། །་་
ཉམས་སུ་མ་བླངས་པའི་སྐྱོན་ནི། ལེ་ལོ་ཚུལ་འཆོས་སྨོན་ཐབས་ཕཊ་ཕཊ་ཅེས་
སྒྲོགས་ཤིང་གྲོང་ཁྱེར་འགྲིམ་ན་མི་རྣམས་བཤེ་བར་འགྱུར་ཞིང་། ལྷ་འདྲེ་ཕོ་མོ་སྔངས་སྐྲག་
བསྐྱེད། རང་ཡང་ཚེ་ཐུང་ཞིང་བཀྲ་མི་ཤིས་པའོ། །ཉམས་སུ་བླངས་པའི་འབྲས་བུ་ནི། ཚེ་
་ འདི་ཉིད་ལ་མངོན་པར་རྫོགས་པའི་སངས་རྒྱས་ཐོབ། ཕཊ་ཀྱི་མན་ངག་རྫོགས་སོ། །
.་ ༈ ན་མོ་གུ་རུ། ཨ་མའི་ཞལ་ནས། གཅོད་བྱེད་པ་ལ་ཆེ་བ་གསུམ་དང་ལྡན་པ་
གཉིས་དགོས་ཏེ། ལྟ་བའི་རྦད་ཁམ་ཆེ་བ། གཅོད་ཀྱི་སྙིང་ཁམས་ཆེ་བ། བྱིན་རླབས་ཀྱི་
རྟགས་ཚད་ཆེ་བའོ། །དེ་ལ་དང་པོ་ལྟ་བའི་རྦད་ཁམ་ཆེ་བ་ནི། ཅིར་སྣང་ཅི་ཡང་ཁས་མི་
ལེན་པ་ལ་ཟེར་བ་མ་ཡིན་གྱིས། ཅིར་སྣང་སྒྱུ་མ་ལྟ་བུའི་ངང་ནས་ཆོས་སྤྱོད་དགེ་བ་དང་།
སྡིག་སྤྱོད་མི་དགེ་བ་ཁྱད་དུ་མི་གསོད་པར་འཇུག་ལྡོག་བྱེད་ཅིང་། ཡང་བྱེད་པ་ལ་ཞེན་པ་
མེད་པར་བྱས་ལ། ཅིར་སྣང་རང་གི་སེམས་སུ་ཐག་བཅད། སེམས་ལ་སྐྱེ་འགག་མེད་པར་
ཐག་བཅད། སྐྱེ་མེད་ཆོས་ཀྱི་སྐུ་རུ་ཐག་བཅད། ཆོས་སྐུ་ངོས་བཟུང་མེད་པར་ཐག་བཅད།
སྒོམ་དུས་སུ་དགེ་སྡིག་དང་འཁོར་འདས་གང་དུ་ཡང་ཡིད་ལ་མི་བྱེད་པར་དྲན་མེད་དུ་ལྷན་
གྱིས་བཞག་གོ། །འཛིན་མེད་དུ་ཕཊ་ཀྱིས་ཐོངས། གཡས་མེད་དུ་ཤིགས་ཀྱིས་བཤིག་ལ་
བཞག་གོ། །གཉིས་པ་གཅོད་པའི་དུས་སུ་གཅོད་ཀྱི་སྙིང་ཁམས་ཆེ་བ་གཅིག་དགོས་པས།
འཇིགས་པ་དང་། སྐྱུག་བྲོ་བ་དང་། ཉམ་ང་བ་ལ་སོགས་པའི་རྫི་མི་ཡོད་པས་སྙམ་བྱེད་པ་
ལགཅིག་བྱུང་ན་ལྟ་ཐོག་ནས་རིག་པ་ལ་ངར་བརྟགས་ལ། ཉམ་ང་ཐོག་ཏུ་ཐོངས། འཇིགས་
ཐོག་ཏུ་བསྒྱུར། སྐྱུག་བྲོ་ཐོག་ཏུ་བསྲེས། གང་མི་ཕོད་པ་དེ་ཀ་ཐོག་བརྫིས་བྱས་ལ་ལྷོད་ཀྱིས་
གློད་ལ་བཞག་གོ། །རེ་དོགས་མ་བྱེད་པར་བཞག་གོ། །རྩིས་གདབ་མ་བྱེད་པར་བཞག་གོ། །
144་



ཕཊ་ཀྱི་གདམས་པ།
གར་སོང་ལེགས་ལ་བཞག་གོ། །
དེ་ལྟར་བཞག་པ་ལ་མཆོད་པ་ལ་ཡང་དགའ་བའི་བློ་མི་བྱེད་དགའ་བྲོད་ཀྱི་བདུད་ ་
ཡིན། ལར་ཐམས་ཅད་གཏད་མེད་དུ་མ་གོ་ན། ཇི་ལྟར་བྱས་ཀྱང་འཆིང་བྱེད་དུ་འགྲོ་བ་
ཡིན། སྣང་བ་འདི་གཏད་མེད་དུ་གོ་ན། ཆེད་དུ་གཏད་ལ་དགག །མི་དགོས་མ་ཞེན་པས་
ཆོག །སྟེང་པ་བསྒྲུབ་མི་དགོས། བློ་རང་ལུགས་སུ་བཞག་པས་ཆོག །སྣང་བ་འདི་ལ་
འགགས་ཀྱང་ཞེ་ས་མེད་ན། ཆགས་སྡང་གིས་ལས་ཀྱི་བག་ཆགས་མི་བསོག་པས། འཁོར་
བར་དབང་མེད་དུ་མི་སྐྱེ། བློ་རང་ལུགས་སུ་བཞག་ཙམ་ན། སྟོང་པ་མ་བསྒོམས་ཀྱང་དྲན་
རྟོག་ངང་གིས་འགགས་པས་རྟོག་མེད་དུ་བདེ། དེ་སེམས་ཀྱི་གཤིས་ཡིན་པས། སེམས་
ཅན་ཀུན་ལ་ཡོད་ཀྱང་གློད་མ་ཤེས་པས། སྡུག་བསྔལ་ལ་སྤྱོད་པ་རྣམས་ལ་སྙིང་རྗེ་ངང་གིས་
སྐྱེ་བ་དང་། རང་གི་ཡེ་ཤེས་འཁོར་བ་མ་སྟོངས་ཀྱི་བར་དུ་སྨོན་ལམ་གྱི་སྟོབས་ཀྱིས་སེམས་
ཅན་གང་ལ་གང་འདུལ་གྱི་དོན་བྱེད་དོ། །སྤྱིར་ཡིད་ཡུལ་ལ་གོ་བ་ཡོད་ཙམ་གྱིས་མི་ཆོག་སྟེ།
རྐྱེན་དྲག་པོ་དང་ཕྲད་ཙམ་ན་བློ་ཐ་མལ་དུ་བལྟས་པ་འབྱུང་བས། རྐྱེན་བྱུང་དུས་ཉིད་ན་
ཐོག་འགེལ་བྱས་ལ། སེམས་དང་ཆོས་སུ་བསྲེ་དགོས། འདྲེས་པ་ཙམ་གྱིས་ཀྱང་མི་ཆོག་སྟེ།
རྩལ་མ་སྦྱངས་ན་ཟག་མེད་ཀྱི་ཡོན་ཏན་ཕྱོགས་མེད་དུ་མི་འཆར་བས། རྐྱེན་སྣ་ཚོགས་ལ་
རྩལ་ཕྱོགས་མེད་དུ་སྦྱང་། རྩལ་སྦྱོང་བ་ལ་འཁྲིགས་ཁ་མ་བཤིག་ན། ཚུལ་འཆོས་ཀྱིས་
བཅིངས་པས། སྤྱོད་པ་ཅི་ཐོད་ཐོད་སྤྱད་དགོས་སོ། ། ་
སྤྱིར་ཡང་ཆོས་ལུགས་གང་ལྟར་བྱེད་ཀྱང་། སྣང་བ་འདི་གཏད་མེད་དུ་མ་གོ་ན།
ཆོས་རང་གིས་ཀྱང་སླར་འཁོར་བར་འཆིང་བའི་གྲོགས་སུ་འགྲོ་བ་ཡིན། ཐོས་བསམ་དང་
སྒོམ་སྒྲུབ་མང་དུ་བྱས་ཀྱིན་ཡང་བདག་འཛིན་ཤས་ཆུང་དུ་འགྲོ་དགོས་པ་ཡིན་ནོ། །ཚེ་
འདིའི་སྙན་གྲགས་དང་བསྙེན་བཀུར་ལ་ཆགས་པ་དང་། དགའ་བའི་བློ་བྱུང་ན། མཁས་
བཙུན་འཛོམ་ཡང་འཁོར་བ་ལས་འཕགས་པར་མི་ནུས་པ་ཡིན། ཁྱད་པར་དུ་ཡང་ཆོས་
145



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
འདིའི་ལུགས་ཀྱིས་འཁོར་བ་ལ་མ་ཆགས་པ། འཁོར་བ་མི་སྤོང་པ་གཅིག་དགོས་པ་ཡིན།
སྤྱིར་དུ་སངས་རྒྱ་བར་བྱེད་པ་ལ་ཆོས་བྱེད་དགོས་ཏེ། སངས་རྒྱས་ཁོར་ཆོས་དང་བྲལ་ནས་
སངས་རྒྱས་པ་ཡིན་ནོ། །ད་ལམ་དུས་སུ་ཆོས་བྱེད་ཀྱིན་བྱེད་ཀྱིན་བྱེད་མ་མྱོང་བ་གཅིག་
དགོས་པ་ཡིན། དེ་ལྟར་བྱས་པས་ཆོས་ཟད་བློ་ཟད་དུ་ཟད་དེ་བྱ་རྒྱུ་མ་རྙེད་པ་འཁོར་འདས་
མཉམ་ཉིད་དུ་རྟོགས་ཙ་ན། སངས་རྒྱས་པའི་བརྡ་བྱས་པ་ཡིན་གྱིས་དོན་ལ་བྱ་རྒྱུ་ཅི་ཡང་
. མེད་དོ། །
གསུམ་པ་བྱིན་རླབས་ཀྱི་རྟགས་ཚན་ཆེ་བ་ནི། སེམས་ཀྱི་རང་བཞིན་སྐྱེ་མེད་དུ་ཡིན་
པས་བྱིན་ཀྱང་ཡིན་ལ་རྣམ་པ་འགག་མེད་ཡིན་པས་རླབས་ཀྱང་ཡིན་ནོ། །རྟགས་ཚན་ཆེ་
བ་ནི། དེ་ལྟར་སེམས་རིག་སྟོང་དབྱེར་མེད་དུ་རྟོགས་པས་ཉོན་མོངས་པ་དང་། རྣམ་རྟོག་
ལ་སོགས་པ་གང་བཅད་ཀྱང་རང་གྲོལ་དུ་སོང་བས་འཁོར་འདས་མཉམ་ཉིད་དུ་རྟོགས་
པའོ། །དེ་ལྟར་གནད་རྣམས་ཀྱི་ཆེ་བ་གསུམ་ལྡན་གྱི་གདམས་པ་ལྗི། །
༈ ན་མོ་གུ་རུ། ཕཊ་ཆོས་འདི་ལ་དོན་རྣམ་པ་བཅུ་གཉིས་ཏེ། དེ་ལ་གསུམ་གསུམ་དུ་
བྱས་པས་སུམ་ཅུ་སོ་དྲུག་ཡོད་དེ། དང་པོ་ཕཊ་སྐྱེ་བའི་ཡུལ་གསུམ་ནི། ཕྱི་སྣང་བའི་ཡུལ་ལ་
ཆགས་སྡང་སྐྱེས་ན་ཕཊ་བྱ། ནང་ཉོན་མོངས་རྣམ་རྟོག་སྐྱེས་ན་ཕཊ་བྱ། གསང་བ་སྒོམ་པའི་
དུས་སུ་ཕཊ་བྱ། བྱིང་རྒོད་བྱུང་ན་ཕཊ་བྱ། ཕཊ་ཀྱིས་གཟེངས་བསྟོད་པ་གསུམ་ནི། མི་མང་
པོའི་གསེབ་ཏུ་ངར་ཅན་དུ་ཕཊ་བྱ། གཅིག་པུར་བསྡོད་པའི་དུས་སུ་དྲན་པ་གཟེངས་བསྟོད་
དེ་ཕཊ་བྱ། སྒོམ་པའི་དུས་སུ་གསལ་བ་ལ་གཟེངས་བསྟོད་དེ་ཕཊ་བྱ། ཕཊ་འདེབས་པའི་
གྲོགས་གསུམ་ནི། རང་བླ་མ་དང་མཇལ་བའི་དུས་སུ་བྱིན་རླབས་ཕེབས་པའི་གྲོགས་སུ་
འགྲོ་བས་ཕཊ་བྱ། རི་ཁྲོད་འགྲིམ་པའི་དུས་སུ་དགེ་སྦྱོར་འཕེལ་བའི་གྲོགས་སུ་འགྲོ་བས་
ཕཊ་བྱ། ཚོགས་འཁོར་གཏོང་བའི་དུས་བསོད་ནམས་འཕེལ་བའི་གྲོགས་སུ་འགྲོ་བས་
ཕཊ་བྱ། ཕཊ་ལྟ་བའི་གདེང་གསུམ་ནི། དུས་གསུམ་འགྱུར་བ་མེད་པ་རྟོགས་པ་ལྟ་བའི་
146་



ཕཊ་ཀྱི་གདམས་པ།
གདེང་སྟེ་ཕཊ་བྱ། བྱར་མེད་ལྷུག་པར་རྟོགས་པ་ལྟ་བའི་གདེང་སྟེ་ཕཊ་བྱ། སྤྱོད་པ་ལ་ཉམ་
ང་མེད་པར་རྟོགས་པ་ལྟ་བའི་གདེང་སྟེ་ཕཊ་བྱ། སྤྱོད་པ་ལ་ཉམ་ང་མེད། རྟགས་པ་ལྟ་བའི་
གདེང་སྟེ་ཕཊ་བྱ། ཕཊ་སྒོམ་པའི་ལམ་གསུམ་ནི། ཁྲོམ་གསེབ་ཏུ་བླ་མ་སྤྱི་བོར་བསྒོམས་ཏེ་
ཕཊ་བྱ། ལས་དང་བྱ་བྱེད་ཀྱི་དུས་སུ་བསྒོམས་ཏེ་ཕཊ་བྱ། རང་གཅིག་པུར་གནས་པའི་
དུས་སུ་རིམ་གཉིས་སྒོམ་པ་ལ་ཕཊ་བྱ། ཕཊ་སྤྱོད་པའི་ངེས་མེད་གསུམ་ནི། གནས་ལ་ངེས་
པ་མེད་དེ་ཕཊ་བྱ། དུས་ལ་ངེས་པ་མེད་དེ་ཕཊ་བྱ། གྲོགས་ལ་ངེས་པ་མེད་དེ་ཕཊ་བྱ། ཕཊ་
ཀྱིས་ཐེབས་པའི་འབྲུ་གསུམ་ནི། སེམས་གསལ་ལ་ངོས་བཟུང་མེད་པར་བསྒོམས་པས་
འབྲས་བུ་ཆོས་སྐུ་ཐོབ་སྟེ་ཕཊ་བྱ། ལུས་སྣང་ལ་རང་བཞིན་མེད་པར་བསྒོམས་པས་འབྲས་
བུ་སྤྲུལ་སྐུ་ཐོབ་སྟེ་ཕཊ་བྱ། ངག་གྲག་སྟོང་བྲག་ཆ་ལྟ་བུར་བསྒོམས་པས་འབྲས་བུ་ལོངས་
སྐུ་ཐོབ་སྟེ་ཕཊ་བྱ། ཕཊ་དྲན་པ་རྣམ་པ་གསུམ་ནི། གསོལ་འདེབས་ཀྱི་དུས་སུ་བླ་མ་དྲན་
པར་བྱས་ལ་ཕཊ་བྱ། གཏོར་ཚོགས་ཀྱི་དུས་སུ་མཁའ་འགྲོ་དྲན་པར་བྱས་ལ་ཕཊ་བྱ།
བསྐྱེད་རིམ་གྱི་དུས་སུ་ཡི་དམ་དྲན་པར་བྱས་ལ་ཕཊ་བྱ། ཕཊ་རྒྱུན་ཆད་མེད་པ་གསུམ་ནི།
ལུས་མཚན་བཅས་དང་མཚན་མེད་རྒྱུན་ཆད་མེད་དེ་ཕཊ་བྱ། ངག་བཟླས་པ་ལ་རྒྱུན་ཆད་
མེད་དེ་ཕཊ་བྱ། སེམས་ཏིང་ངེ་འཛིན་ལ་རྒྱུན་ཆད་མེད་དེ་ཕཊ་བྱ། ཕཊ་བསྒྱུར་བ་
གསུམ་ནི། ལུས་ཀྱི་སྤྱོད་ལམ་བསྒྱུར་ཏེ་ཕཊ་བྱ། ངག་གི་སྨྲ་བརྗོད་བསྒྱུར་ཏེ་ཕཊ་བྱ།
སེམས་ཀྱི་དྲན་རེག་བསྒྱུར་ཏེ་ཕཊ་བྱ། ཕཊ་གསེང་པ་རྣམ་པ་གསུམ་ནི། ལུས་བྱིང་ན་ཕྱག་
དང་བསྐོར་བས་གསེང་སྟེ་ཕཊ་བྱ། ངག་བྱིང་པ་ལ་ཕཊ་ཀྱིས་གསེང་པ་ལ་ཕཊ་བྱ། སེམས་
བྱིང་པ་ལ་ཏིང་ངེ་འཛིན་གྱིས་གསེང་པ་ལ་ཕཊ་བྱ། ཕཊ་ལ་ཟླ་བ་གསུམ་ནི། བཞི་ཤེས་པ་
ལ་ལྟ་བ་མེད་དེ་ཕཊ་བྱ། ལམ་རྩ་བྲལ་ལ་སྒོམ་པ་མེད་དེ་ཕཊ་བྱ། དོན་མཐོང་བ་ལ་རྣམ་
སྨིན་མེད་དེ་བྱ། ཕཊ་ཆོས་སུམ་ཅུ་སོ་དྲུག་པ་ཞེས་རྫོགས་སོ། །
147
་ ་



གངས་ཅན་སྐྱེས་མའི་དཔེ་ཚོགས་ལས།
མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
༄༅། །བར་དོའི་གདམས་པ་གཉིས་བཞུགས་སོ། །
ན་མོ་གུ་རུ། འདའ་ཀ་བར་དོའི་གདམས་ངག་གིས། འཁོར་འདས་དབྱེ་བསལ་བྱ་བ་
ལ་གཉིས་ཏེ། དང་པོ་འདའ་ཀ་མའི་གདམས་ངག་ནི། སྤྱིར་སེམས་ཅན་འཆི་བའི་དུས་ན།
མི་དགེ་བའི་སེམས་དང་བཅས་བཞིན་དུ་ཤི་ན་ངན་སོང་དུ་སྐྱེ། དགེ་བའི་སེམས་དང་བཅས་
བཞིན་དུ་ཤི་ན་མཐོ་རིས་སུ་སྐྱེ། ཟག་པ་མེད་པའི་ཏིང་ངེ་འཛིན་དང་བཅས་བཞིན་དུ་ཤི་ན་
སྐྱེ་བ་མི་ལེན་ནོ། །དེས་ན་འཆི་ཁའི་ཤེས་པ་ལ་གདམས་པ་གལ་ཆེ་བས། དེ་ཡང་དབང་པོ་
རབ་གཅིག་སྐྱེ་བ་འདིར་རྒྱུད་གྲོལ་རིག་པའི་རྩལ་འབྱོངས་ཏེ། བློ་བྲལ་མཉམ་བཞག་ཆེན་
པོའི་རྣལ་འབྱོར་པ་ལ། འཆི་ཁའི་གདམས་ངག་ལོགས་སུ་མི་དགོས་ཏེ། ཕུང་པོ་སྤང་མ་
ཐག་ཏུ་ཁྱུང་ཕྲུག་སྒོ་ང་ནས་འཐོན་པ་ལྟར། བློ་དབྱིངས་སུ་བྲལ་ནས་སངས་རྒྱས་ཏེ་ཡོན་
ཏན་ཐམས་ཅད་ལྷུན་གྲུབ་ཏུ་རྫོགས་པར་འགྱུར་རོ། །
དབང་པོ་འབྲིང་རྟོགས་པས་ཐག་ཆོད་ཏིང་ངེ་འཛིན་ཉམས་སུ་མྱོང་། རིག་པའི་རྩལ་
མ་འབྱོངས་པར་འཆི་ན། དེར་གསལ་འདེབས་གལ་ཆེ་སྟེ། བླ་མ་ལ་སོགས་པས་སྔར་གྱི་
དྲན་པ་གསོས་ཤིང་སེམས་ལྟ་ཐོག་ཏུ་བཞག་ནས་དེའི་ནང་ནས་མ་ཡེངས་པར་བྱས་པས་
འཆི་ཁའི་འོད་གསལ་དང་འདྲེས་ནས་སྐྱེ་བ་མི་ལེན་ཏེ། འོད་གསལ་ཟིན་པར་ངེས་སོ། །
གལ་ཏེ་ཤེས་པ་བཀོལ་དུ་མ་འདོད་ཅིང་དབུགས་འགྲོ་བ་འདྲ་ན། རང་གི་སྤྱི་བོ་ཚངས་པའི་
བུ་ག་ཧ་རེ་ཡོད་པར་བསམ་ལ། སྙིང་ཁ་ན་སེམས་ཀྱི་རྟེན་ཧཱུྃ་དཀར་པོ་གཅིག་ཡོད་པར་
བསམས་ཏེ། སྙིང་ཁའི་ཧཱུཾ་དེ་སྤྱི་བོ་ནས་ཡར་རྒྱངས་ཀྱིས་འཕངས་ཏེ། ཡི་དམ་གྱི་ཐུགས་
ཀར་ཐིམ་པར་བསམ་ལ། ཡི་དམ་ལྷའི་ཐུགས་ཀར་ཤེས་པ་གཏད་པ་ལ་མ་ཡེངས་པའི་འཕྲོ་
148



བར་དོའི་གདམས་པ་གཉིས།
ལ་ཤི་ན། སྐྱེ་བ་དེའི་འོག་རོལ་ཏུ་སྤྲུལ་པའི་སྐུའི་ཞིང་ཁམས་སུ་སྐྱེས་ཏེ། སྤྲུལ་སྐུའི་གདུལ་
བྱའི་ཞིང་དུ་འགྱུར་ཞིང་། བྱང་ཆུབ་ཀྱི་སེམས་ལ་ལོངས་སྤྱོད་པར་འགྱུར་རོ། །
དབང་པོ་ཐ་མས་སྔར་དོན་གོ་བ་ཁག་ཁོལ་ཡོད་ཀྱང་། རང་འཆི་བའི་ཟུག་རྔུ་དང་།
སྡུག་བསྔལ་གྱི་དབང་དུ་སོང་ནས། ཆོས་ཉིད་ཀྱི་དོན་ལ་བློ་གནས་སུ་མི་འདོད་པས། དེའི་
ཚེ་ལུས་སྣོད་ཕད་ཀྱིས་བསྐྱོར་ལ་ཙོག་པུ་བྱས་ཏེ། སྤྱི་བོ་ཚངས་པའི་བུ་ག་ཧ་རེ་ཡོད་པར་
བསམ། དེའི་ཐད་ཀྱི་ཁྲུ་གང་གི་བར་སྣང་ལ། ཟླ་བའི་སྟེང་ན་རྩ་བའི་བླ་མ་བཞུགས་པར་
བསམ་ལ། བླ་མ་ལ་མོས་པ་དང་གུས་པས་བླ་མའི་ཐུགས་ཀར་ཤེས་པ་གཏད་དོ། །
གལ་ཏེ་ཙོག་པུར་མ་ཟུག་ན་སེངྒེའི་ཉལ་སྟབས་བྱས་ཏེ། སྤྱི་གཙུག་ན་རྩ་བའི་བླ་མ་
བཞུགས་པར་བསམས་ལ་དེ་ལ་ཤེས་པ་གཏད་དོ། །དེ་ལྟར་བྱས་ཏེ་མ་ཡེངས་པའི་ངང་ལ་
དབུགས་སོང་ན། རྟེན་འབྲེལ་གྱི་ཆེ་བས། ཤི་མ་ཐག་སངས་རྒྱས་ཀྱི་ཞིང་ཁམས་རྣམ་པར་
དག་པར་དལ་འབྱོར་ལྷ་དང་མིའི་གོ་འཕངས་ཐོབ་ནས། ཐེག་པ་ཆེན་པོའི་དགེ་བའི་བཤེས་
གཉེན་དང་མཇལ་ཞིང་། གདམས་པ་ལ་ཚུལ་བཞིན་དུ་ནོད་ནས། སངས་རྒྱས་ཀྱི་བསྟན་པ་
རིན་པོ་ཆེ་ལ་སྤྱོད་པར་འགྱུར་རོ། །ཡང་བླ་མའམ་གྲོགས་མཆེད་ཀྱིས་མདུན་དུ་དཀོན་
མཆོག་ལ་མཆོད་པ་ཅི་འབྱོར་པ་བཤམས་ལ། མདུན་གྱི་ནམ་མཁའ་ལ་པདྨ་དང་ཟླ་བའི་
གདན་སྟེང་དུ། བླ་མ་དང་ཡི་དམ་དང་སངས་རྒྱས་དང་བྱང་ཆུབ་སེམས་དཔའ་དཔག་ཏུ་
མེད་པ་སྤྱན་དྲངས། དེ་དག་ལ་མོས་གུས་དུངས་པས། དངོས་སམ་ཡིད་ཀྱིས་སྐྱབས་འགྲོ་
བྱས་ཏེ། གཞན་ཐམས་ཅད་ཀྱིས་ཀྱང་རམ་ཟླ་བྱས་ཏེ་སྐྱབས་འགྲོ་བྱའོ། ། །
ཐེག་པ་ཆེན་པོའི་སྨོན་ལམ་ཀྱང་ཡང་ཡང་གདབ་བོ། །དེ་ལྟར་བྱས་པས། སྔར་སྡིག་
པ་མི་དགེ་བ་ཆེར་སྤྱད་པ་གཅིག་ཡིན་ཡང་། ངན་སོང་དུ་མི་ལྟུང་ཞིང་དཀོན་མཆོག་གསུམ་
གྱི་གདུལ་བྱའི་ཞིང་དུ་སྐྱེའོ། །
༈ གཉིས་པ་བར་དོའི་གདམས་ངག་ནི་སྤྱིར་བར་དོ་ཞེས་བྱ་བ་དེ། སེམས་ཅན་སྐྱེ་བ་
149



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
དང་ཤི་བ་གཉིས་ཀྱི་བར་ན། དྲི་ཟའི་སེམས་ཅན་ཟས་སུ་དྲི་འབའ་ཞིག་ཟ་བ། ལུས་ཡིད་ལ་
གྲུབ་པ། འཇའ་ཚོན་ལྟ་བུའི་ལུས་རང་བཞིན་གྱིས་སེམས་ཅན་ཐམས་ཅད་ལ་འོང་པ་ཡིན་ཏེ།
དེ་དེ་ལྟར་འོང་ཡང་བླ་མའི་གདམས་ངག་མེད་པ་རྣམས་ཀྱིས་བར་དོ་ཡིན་པར་ངོ་མ་ཤེས་
པས། ལུས་ལ་ཡང་བདག་ཏུ་བཟུང་བའི་སྟོབས་ཀྱིས། དེར་ཡང་ལས་དགེ་སྡིག་མང་པོ་
གསོག་གོ། ། ་་ །
༈ བར་དོའི་ཚེ་ཚད་ཡུན་ཐུང་བ་ཞག་བདུན་ལས་མེད། ཞག་བདུན་ན་ལུས་ཀྱི་
འདོར་ལེན་བྱེད་དོ། །དགེ་སྡིག་ཆ་སྙོམ་པའི་སེམས་ཅན་བར་དོ་ཡུན་རིང་བ་གཅིག་ཞག་
བདུན་ཕྲག་བདུན་སྡོད་དོ། །
༈ བར་དོའི་སེམས་ཅན་དེའི་མཚན་ཉིད་ནི། མངོན་འབྱུང་སྲིད་པའི་ཤ་གཟུགས་
ཅན། །དབང་པོ་ཀུན་ཚང་ཐོགས་མེད་ལྡན། །ལས་ཀྱི་རྫུ་འཕྲུལ་ཤུགས་དང་ལྡན། །རིགས་
མཐུན་ལྷ་མིག་དག་པས་མཐོང་ཞེས་སོ། །དེ་ཡང་དང་པོ་ཞག་ཕྱེད་དང་བཞི་ཡན་ཆད་སྔ་
མའི་ལུས་སུ་ཡོད་དོ། །དེའི་ཉེ་འབྲེལ་ལ་སོགས་པའི་སྣང་བ་རྣམས། རྨི་ལམ་དུ་འཕྲད་པའི་
ཆེད་ཙམ་དུ་ཡིད་ཡུལ་དུ་འོང་ངོ་། །ཞག་ཕྱེད་དང་བཞི་ཕན་ཆད་གར་སྐྱེ་བའི་ཡུལ་གྱི་སྣང་
བ་འཆར་ཏེ། དམྱལ་བར་སྐྱེ་ན་མགོ་བོ་ཐུར་ལ་བསྟན་ནས་འགྲོ་ཞིང་། སྣང་བ་ཐམས་ཅད་
མེ་དང་ཆུའི་སྣང་བ་འོང་། སྔ་མ་ཤི་བའི་སྣང་བ། ཡི་དྭགས་སུ་སྐྱེ་ན་ཟས་སྐོམ་འཚོལ་འདོད་
པའི་སྣང་བ་འོང་ངོ༌། །དུད་འགྲོར་སྐྱེ་ན་དུད་འགྲོའི་སྣང་བ་འོང་སྟེ། ཁྱི་བ་གླང་བྱ་བྱིའུ་ལ་
སོགས་པའི་སྣང་བ་འོང་ངོ་། །མི་ལ་སོགས་པའང་དེས་འདྲེའོ། །
༈ བར་དོའི་འཆི་རྐྱེན་གཤིན་རྗེའི་སྣང་བ་མི་ཟད་པའང་མཐོང་བས་དེ་ལ་འཇིགས་
ཤིང་སྐྲག་སྟེ། མེ་དོང་དུ་བསྒྱུར་བ་སྙམ་བྱེད་ཙ་ན་འཆི་འཕོའོ། །ཡང་སེམས་ཅན་ཆགས་པ་
སྤྱོད་པ་ལ་ཆགས་སྡང་དྲག་པོ་སྐྱེས་པས་རྐྱེན་བྱས་ནས་འཆི་འཕོས་ཏེ་མའི་མངལ་དུ་
འཇུག་གོ། །
150



བར་དོའི་གདམས་པ་གཉིས། ་
༈ དེ་བས་ན་བར་དོ་ངོས་བཟུང་བའི་གདམས་ངག་གལ་ཆེ་བས། དེ་ཡང་རྣལ་
འབྱོར་པ་ཆོས་རང་གི་མཚན་ཉིད་ནམ་མཁའི་དཀྱིལ་ལྟར་ཆུད་པའི་སྦྱངས་པའི་འོད་གསལ་
དེ་དང་། འཆི་ཁར་རང་བཞིན་གྱི་འོད་གསལ་དེ་གཉིས་རོ་གཅིག་ཏུ་འདྲེས་ཏེ། རྟོག་མེད་
ནམ་མཁའི་དབྱིངས་ལྟ་བུ་དེས། བག་ཆགས་ཐམས་ཅད་དུས་གཅིག་སངས་ནས། སངས་
རྒྱུས་ཏེ་བར་དོ་མི་འབྱུང་ངོ༌། །དཔེར་ན་མཚོ་ལ་འཁྱག་པ་ཞུ་བའམ། ནམ་མཁའ་སྤྲིན་
དྭངས་པ་ལྟར། འཁྲུལ་པ་དྲན་སྣང་གི་རྟོག་པ་ཐམས་ཅད་ཆོས་ཉིད་དྲན་མེད་ཀྱི་དབྱིངས་སུ་
ཐིམ་ནས། ཆོས་སྐུ་ཟང་ཐལ་དུ་འགྲོའོ། །དེ་ནི་རྣལ་འབྱོར་པ་རབ་ཀྱི་སྤྱོད་ཡུལ་ནི། སྔོན་
སྦྱང་པ་ཞན་པ་རྣམས། འཆི་འཕོས་མ་ཐག་འོད་གསལ་མ་ཟིན་པར་ལས་ཀྱི་རླུང་ལངས་ཏེ།
བར་དོ་ཡིད་ཀྱི་ལུས་སུ་དཀྲོང་ཀྱིས་གྲུབ་ནས། ཁམས་གསུམ་གྱི་གནས་མཐོ་དམའ་ཐམས་
ཅད་དུ་སྐད་ཅིག་མ་རེ་རེ་ལ་ཁྱབ་པར་རྒྱུ་བའི་དུས་སུ། དེ་ཉིད་བར་དོ་ཡིན་པར་ཤེས་པར་
བྱས་ལ། གཤིན་རྗེ་ལ་སོགས་པའི་འཇིགས་པའི་སྣང་བ་ཇི་སྙེད་པ་དང་། ཕ་མ་འདུ་འཕྲོ་
བྱེད་པ་ལ་སོགས་པའི་ཆོགས་པ་སྐྱེ་བའི་ཡུལ་དང་། རིགས་དྲུག་ཏུ་སྐྱེ་བ་ལ་སོགས་པ་ཇི་
སྙེད་ཅིག་ཤར་ཡང་། དུས་དེར་བླ་མའི་གདམས་ངག་དྲན་པར་བྱ་སྟེ། མའི་མངལ་མི་གཙང་
བའི་རླབས་སུ་བསམས་ལ་དེར་ལུས་ཡི་དམ་གྱི་ལྷར་དྲན་པ། སྤྱི་བོར་བླ་མ་དྲན་པ། སེམས་
ཆོས་ཉིད་དྲན་པར་བྱས་ལ། ཆོས་ཐམས་ཅད་རྨི་ལམ་སྒྱུ་མ་ལྟར་ཤེས་པར་བྱ་བ་དང་། ཤེས་
པ་དེ་ཉིད་ལ་ངོས་བཟུང་མེད་པར་ཤེས་པར་བྱ་སྟེ། དེ་ཁོ་ན་ཉིད་ལ་བསྒོམ་པར་བྱའོ། །
མདོར་ན་རང་གི་རིག་པའི་འཇོག་པོ་འཁྱེར་སོའི་གནད་དྲན་པ་ཙམ་གྱིས་མངལ་སྒོ་
ཁེགས་ནས་བར་དོ་སངས་རྒྱའོ། །གལ་ཏེ་སངས་མ་རྒྱས་ནའང་། བར་མ་དོར་ཤེས་པའི་
དུས་སུ་ཤར་ཕྱོགས་མངོན་དགའ་བའམ། ནུབ་ཕྱོགས་བདེ་བ་ཅན་གྱི་ཞིང་ཁམས་ལྟ་བུ་གང་
འདོད་པའི་སར་ཡིད་ཀྱི་འཕེན་པ་གང་མང་བཏང་ཞིང་། དེར་སྨོན་ལམ་བཏབ་པས་དེར་
སྐྱེའོ། །དེའང་ད་ལྟ་སྔོན་དུ་འཕེན་པ་གལ་ཆེ་སྟེ། ཅི་ནས་ཀྱང་བདག་གིས་མ་འོངས་པའི་
151



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
དུས་ཀྱི་སྲིད་པ་བར་མ་དོའི་ཤེས་པའི་གཟུགས་དེ་ངོ་ཤེས་པར་བྱ། དེའི་དུས་སུ་བླ་མའི་
གདམས་ངག་དྲན་པར་བྱ་སྙམ་པའི་འདུན་པ་ཡང་ཡང་གཏད་པ་ཤིན་ཏུ་གལ་ཆེའོ། །བར་
དོའི་གདམས་ངག་ཟབ་མོ་རྫོགས་སོ། ། ། །
༈ ན་མོ་གུ་རུ། བར་དོ་བཞི་ནི། རང་བཞིན། རྨི་ལམ། འཆི་ཁ། སྲིད་པ་བར་དོ་དང་
བཞིའོ། །རང་བཞིན་བར་དོ་ད་ལྟ་ཡིན་ཏེ། འདི་ལ་བསྒོམ་དགོས། སེམས་ཀྱི་དོན་དེ་ལ་
ཡང་ལྟོ་ཡང་ལྟ་བྱས་པས་སེམས་ལས་སུ་རུང་ནས། སེམས་ལ་བཟང་རྟོག་ངན་རྟོག་གང་
ཡང་མེད་པར། ཆོས་ཉིད་ཀྱི་ངང་ལ་རྣམ་རྟོག་གི་མཚན་མ་གང་ཡང་མེད་པར་ཐམས་ཅད་
རང་བཞིན་སར་རང་སར་གྲོལ་བ་ལ་བཞག་གོ། །དེ་ཡང་སྡུད་པ་ལས། ཆོས་རྣམས་རང་
བཞིན་མེད་པར་ཡོངས་སུ་ཤེས་གྱུར་པ། །འདི་ནི་ཤེས་རབ་ཕ་རོལ་ཕྱིན་མཆོག་སྤྱོད་པ་ཡིན་
ཞེས་གསུངས་སོ། །དེ་ཙམ་ན་ད་ལྟའི་བར་དོ་འབྱོངས་པ་ཡིན་ནོ། །རྨི་ལམ་ནི་སེམས་ལ་
ལྷན་གྱིས་གོམས་ནས། སེམས་དང་ཆོས་ཉིད་འདྲེས་སེམས་ལ་བརྟན་པ་ཐོབ་ནས། རྨི་
ལམ་གྱི་དུས་ན་ཡང་སེམས་གང་དུ་འཕྲོ་བར་ལྷན་གྱིས་གནས་པའོ། །དེ་ཙམ་ན་རྨི་ལམ་
བར་དོ་འབྱོངས་པ་ཡིན་ནོ། །འཆི་ཁ་བར་དོའི་དུས་སུ་ཕྱི་དབུགས་ནི་ཆད་ནས་ནང་
དབུགས་ནི་མ་ཆད་ཙམ་ན་མི་ངོ་མི་ཤེས་སྣང་བ་ནུབ་ཙམ་ན། དབུགས་ངར་ངར་བའི་དུས་
ན་དྲན་དགོས་པ་ཡིན། ཆོས་དགོས་པ་ཡིན་ནོ། །དེ་ཙམ་ན་རྐྱེན་ཁར་མ་ཤོར་བར། ཆོས་
ཉིད་དོན་ལས་གཡོས་པ་མེད་པར་ལྷན་གྱིས་ཟིན་ནས། ཉམ་ང་བ་བག་ཚ་བ་མེད་པར་
གནས་ལུགས་ཀྱི་དོན་དེ་རྟོགས་པ་དང་། རློམ་སེམས་ཀྱིས་མ་བསླད་པར་ཆོས་ཉིད་ཀྱི་ངང་
ལ་རང་སར་ཅོག་གིས་ཟིན། དབུགས་སད་ཀྱིས་ཆད་པའི་སྟེང་ལ་དངོས་པོའི་གནས་
ལུགས་སྐྱེ་འགག་མེད་པའི་ངང་ལ་རང་ས་ཟིན་ནས་ནམ་མཁའི་རང་བཞིན་དུ་གནས་པ་
ཡིན་ནོ། །དེ་ཙམ་ན་འཆི་ཁ་བར་དོ་འབྱོངས་པ་ཡིན་ནོ། །རབ་ཀྱིས་དེ་ལྟར་གྲོལ་ངོ་ཤེས་
པའི་ཆོག་པ་ཡིན་ནོ། །སྲིད་པ་བར་དོ་མི་འབྱུང་ངོ་། །འབྲིང་མན་ཆོད་ལ་སྲིད་པ་བར་དོ་
152



བར་དོའི་གདམས་པ་གཉིས།
འབྱུང་བ་སྟེ། དེ་ཡང་ལུང་ལས། བར་དོ་མི་ཤེས་པས་སུ་ནི། །སྔོན་འབྱུང་སྲིད་པའི་ཤ་
གཟུགས་ཅན། །དབང་པོ་ཐོགས་མེད་ཀུན་སྣང་རྒྱུས། །དྲི་ཟས་ཟ་ཞིང་ཐོགས་མེད་པས། །
མ་ཤི་བ་ལྟར་སྣང་བ་ཡིན། །མངལ་དུ་ཞུགས་ནས་སྐྱེ་བ་ལེན་ཞེས་གསུངས་པས་ན། གོང་
དུ་བར་དོ་ཆོད་པའི་སེམས་ཉིད་སྐྱེ་བ་མེད་པ་དེ་ངོ་ཤེས་པར་བྱའོ། །ཤེས་པ་ཙམ་གྱིས་
གྲོལ་ལོ། །ལར་འདིའི་བར་དོ་འབྱོངས་པ་གལ་ཆེའོ། །འདིར་འབྱོངས་པས་རྨི་ལམ་བར་དོ་
ཟིན། དེས་འཆི་ཁ་ཟིན། དེས་བར་དོ་འཆི་ཁ་བར་མི་ཟིན་མི་སྲིད་དོ། །དེ་ཙམ་བྱ་བ་བྱས་པ་
ཡིན་ནོ། །ཟག་པ་ཟད་པ་ཡིན། ཁུར་བོར་བ་ཡིན། ཨ་ར་ཧན་པ་ཡིན། དོན་གྲུབ་པ་ཡིན།
དྲོད་གསུམ་བར་དོའི་གདམས་པ་ཤིན་ཏུ་ཟབ་བོ། །
153



གངས་ཅན་སྐྱེས་མའི་དཔེ་ཚོགས་ལས།
མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
. ་་ ，
，
：
་，་
༄༅། །ཀུན་གཞི་སྡེ་སྐོར་གྱི་ངོ་སྤྲོད་བཞུགས་སོ། །
རྒྱལ་བའི་ཡུམ་ལ་ཕྱག་འཚལ་ལོ། །གདམས་ངག་བདུད་ཀྱི་གཅོད་ཡུལ། ངོ་སྤྲོད་
ཞལ་གྱི་གདམས་པ་འདི་ལ་གཉིས་ཏེ། ཡིད་ཆེས་པའི་ལོ་རྒྱུས་དང་། གདམས་པ་དངོས་སོ། །
དང་པོ་ནི། བཀའཤེས་རབ་ཀྱི་ཕ་རོལ་ཏུ་ཕྱིན་པའི་དགོངས་པ་གྲོལ་བའི་སྤྲུལ་པའི་སྐུ་མ་ཇོ་
མོ་ལབ་ཀྱི་སྒྲོན་མ་ཞེས་བྱ་བ་དེས། ཆོས་ཐམས་ཅད་ཀྱི་སྙིང་པོའི་དོན་རྒྱལ་བ་ཐམས་ཅད་
ཀྱི་དགོངས་པའི་བཅུད་ཕྱུང་ནས། སྐལ་ལྡན་རྣམས་ཀྱི་དོན་དུ་མཛད་པའོ། ། ། །
གཉིས་པ་གདམས་ངག་དངོས་ལ་སྡེའི་སྐོར་བཅོ་བརྒྱད་དེ། གང་ཞེ་ན་འདི་ལྟ་སྟེ། རྩ་
བའི་ཚིག་བཞི། བདུད་ངོས་འཛིན་པའི་ཚིག་བརྒྱད། ཉམས་སུ་བླངས་པའི་ཚིག་དྲུག་སྟེ་
བཅོ་བརྒྱད་དོ། །དེ་ལ་རྩ་བའི་ཚིག་བཞི་ནི། འཇུག་པ་སྐྱབས་འགྲོ་སེམས་བསྐྱེད། བྱིན་
རླབས་ལུས་སེམས་བྲལ་བ། སྒོམ་པ་དྲན་པ་མེད་ཅིང་ཡིད་ལ་བྱར་མེད་པ། ལྟ་བ་བདུད་ཀྱི་
སྤྱོད་ཡུལ་དུ་མ་ཤོར་བའོ། །དང་པོ་ལ་གསུམ་སྟེ། ཕྱིའི་སྐྱབས་འགྲོ། ནང་གི་སྐྱབས་འགྲོ།
གསང་བའི་སྐྱབས་འགྲོའོ། །སེམས་བསྐྱེད་ལ་གསུམ་སྟེ། སྨོན་པའི་སེམས་བསྐྱེད། འཇུག་ ་ ་
པའི་སེམས་བསྐྱེད། དོན་དམ་པའི་སེམས་བསྐྱེད་དོ། །བྱིན་རླབས་ལུས་སེམས་བྲལ་བ་ནི།
ལུས་ཀྱི་གཅེས་འཛིན་གཏོང་བ་ཡིན་པས། དེའང་བདག་གི་ལུས་འདི་མ་ཤི་བ་ནས། རོ་
སྟོད་རོ་སྨད།.ལུས་པོ་ཟེར་ནས་མི་རྟག་པའི་མིང་དུ་གདའ་བས། སྒྱུ་ལུས་ཀྱི་ཕུང་པོ་འདི་
གཡར་རུང་བདག་ཏུ་བཟུང་བས་མི་ཕན། ནམ་གཞུག་གཡར་པོ་ཁུངས་སུ་གཏོད་དགོས་པ་
ཡིན། དེའང་ཤ་ས་ལ་གཏོད། རུས་པ་རྡོ། ཁྲག་ཆུ། དྲོད་མེ། དབུགས་རླུང་ལ་གཏོད་དགོས་
པ་ཡིན། དེ་ལྟར་འབྱུང་བ་བཞིའི་གཡར་པོ་འདི་རང་གྲོལ་དུ་གཏད་ལ། གཅེས་འཛིན་གྱི་
154



ཀུན་གཞི་སྡེ་སྐོར་གྱི་ངོ་སྤྲོད།
ཞེན་པ་ཐམས་ཅད་ཕྲལ་ལ་བཏང་ངོ་། །དེ་ནས་ཕུང་པོ་ལ་གཞིག་འགྲེལ་བྱ་སྟེ། ལུས་འདི་
མི་གཙང་བའི་གོང་བུ། རྣག་ཁྲག་གི་ཐུམ་པོ། ཆུ་སེར་གྱི་རྐྱལ་བ། རུས་པའི་དུམ་བུ། ཆུ་
རྒྱུས་ཀྱི་དྲྭ་བ། འབུ་སྲིན་གྱི་གྲོང་ཁྱེར། ཤིག་སྲོའི་ཚང་ཚིང་། མི་རྟག་ཅིང་འཇིག་པའི་རང་
བཞིན་འདི་ལ། བདག་གིས་འདུ་ཤེས་བདུན་དང་ལྡན་པར་བལྟ་སྟེ། ལུས་ནི་རོའི་འདུ་ཤེས།
རྣམ་པར་བམ་པའི། རྣམ་པར་སུངས་པའི། འབུ་ཅན་གྱི་རྣམ་པར་ཚིག་པའི། རྣམ་པར་བྲོས་
པའི། རྣམ་པར་འཐོར་བའི་འདུ་ཤེས་ཅན་དུ་འདུག་པས། བདུད་དང་ལོག་འདྲེན་བགེགས་
ཀྱི་ཚོགས་ཤ་དང་ཁྲག་ལ་རྔམ་པ་རྣམས་ལ་ཕངས་སེམས་མེད་པར་སྦྱིན་ནོ། །ད་རིངས་ན་
རྗེན་པར་ཟོ། མི་རིངས་ན་ཚོས་ལ་ཟོ། ཤ་འདོད་པ་ཤ་ལ་ཟོ། ཁྲག་འདོད་པ་ཁྲག་ལ་འཐུང་།
རུས་པ་འདོད་པ་རུས་པ་ལ་འཆོས་སྙམ་དུ་བསམ་ལ། ཕུང་པོ་གཟན་དུ་ལིངས་ཀྱིས་
བསྒྱུར་རོ། །
དེ་ནས་འཁོར་བ་ལ་སྐྱོ་བ་བསྐྱེད་པའི་དུས་ཡིན་ཏེ། བདག་གི་ལུས་འདི་ཡང་འདི་ལྟ་
བུའི་མཚན་ཉིད། དེ་ལྟ་བུའི་རང་བཞིན་ཅན། དེ་ལྟ་བུའི་ངང་ཚུལ་ཅན་ལས་མ་འདས་པའོ་
སྙམ་དུ་བསམ་ལ། ལུས་ཀྱི་ཞེན་པ་བཅད་ནས་སེམས་ཀྱི་རང་བཞིན་ནམ་མཁའ་ལྟ་བུ་དེ་
རྒྱུ་དང་རྐྱེན་ལས་མ་གྲུབ། ཕྱོགས་དང་རིས་སུ་མ་གྲུབ། དངོས་པོ་དང་མཚན་མར་མ་གྲུབ།
དབྱིབས་དང་ཁ་དོག་ཏུ་མ་གྲུབ། ཕྱི་དང་ནང་དུ་མ་གྲུབ། མཐའ་དང་དབུས་སུ་མ་གྲུབ་
པའོ། །དེ་ལ་གདམས་ངག་ལག་ལེན་དུ་བསྟན་པ་ནི། ལུས་ཀོག་གིས་ལངས་ལ་རྐང་པ་་ ་
གཉིས་གཤིབས། ལག་པ་གཉིས་སྨིན་ཕྲག་ཏུ་ཐལ་མོ་སྦྱར། རིག་པ་མི་དྲན་དགུ་དྲན་འདི་
རྐང་པའི་མཐིལ་གཉིས་ནས་ཡར་དྲངས་ཏེ། སྤྱི་བོ་ཚངས་པའི་བུ་ག་ནས་བུན་གྱིས་བཏང་
དེ་ལྟར་ཕྱི་ནང་གི་ནམ་མཁའ་ཀྲུག་གིས་བསྲེ་བའོ། །བློ་རྒྱ་བསྐྱེད་ལ་རིག་པ་བློ་ཡིས་
ཁྱབ་ཚད་དུ་བཏང་ནས་སེམས་ཁྱབ་གདལ་དུ་ཤིག་གིས་བཞག་གོ། །དེ་ལྟར་ལུས་སེམས་
155



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
ཕྲལ་ལ་ཤེས་པ་རྟེན་མེད་དུ་བཏང་། དེའི་ངང་ལ་ཉམས་དགའ་ཡལ་ལེ། བག་དྲོ་འུར་རེ།
བློ་བདེ་ལྷན་ནེ། ཤེས་པ་བདེ་སྟོང་དུ་ཕྲིལ་ལེ་འཇོག་པ་ཡིན་ནོ། །དེ་ལྟར་ལུས་ལ་སེམས་མ་
ལྟོས། སེམས་ལ་ལུས་མ་ལྟོས། ལུས་སེམས་གཉིས་ལ་ཤ་ཚ་བརྩེ་གདུང་མེད་པ་བསྒྱུར་བ་
ཡིན་ནོ། །དེ་ལྟར་ཉམས་སུ་མྱོང་ཙ་ན་བློ་རེ་དོགས་དང་བྲལ་ནས་གང་ལའང་ཉམ་ང་མེད་པ་
ལྟ་བ་ཡིན་ནོ། །ཅི་ལའང་དངོས་པོར་མི་འཛིན་པ་སྒོམ་པ་ཡིན་ནོ། །རྟོག་པ་བཙན་ཐབས་
སུ་གཅོད་པ་སྤྱོད་པ་ཡིན་ནོ། །གཞན་ལ་རག་མ་ལས་པར་ཡེ་ནས་རང་བྱུང་དུ་གྲུབ་པ་
འབྲས་བུ་ཡིན་ནོ། །དེ་ལྟར་རྟོགས་པའི་རྟེན་གྱི་གང་ཟག་དེ་ལ་དབང་བཞི་དུས་གཅིག་ལ་
རྫོགས་ཏེ། ལུས་ལ་སྲུང་བ་མི་དགོས། བསྙེན་པ་དང་རྫས་ལ་རག་མ་ལས། ལུས་རྟོག་པའི་
དབང་དུ་མི་འགྲོ་བས། བུམ་པའི་དབང་མ་བསྐུར་བར་རང་ལ་རྫོགས། རྣམ་རྟོག་བཟང་
ངན་གྱི་སྐྱོན་ཡོན་གྱིས་མ་གོས་པས་ཤེས་རབ་ཡེ་ཤེས་ཀྱི་དབང་མ་བསྐུར་བར་རང་ལ་
རྫོགས། དོན་སྨྲ་བསམ་བརྗོད་དུ་མེད་པའི་ཡིན་ལུགས་ཤེས་པས་ཚིག་དབང་རིན་པོ་ཆེ་མ་
བསྐུར་བར་རང་ལ་རྫོགས་སོ། །
དེ་ལྟ་བུའི་རྟེན་གྱི་གང་ཟག་དེ་དགྲ་བཅོམ། བྱ་བ་བྱས། ཟག་པ་ཟད། ཁུར་བོར།
རང་གི་དོན་རྗེས་སུ་ཐོབ་པའོ། །དེའང་སྡུད་པ་ལས། ཤེས་རབ་ལྡན་པས་མཁའ་ལ་བྱ་
བཞིན་རྣམ་པར་རྒྱུ་ཞེས་སོ། །དོན་དྲན་པ་མེད་ཅིང་ཡིད་ལ་བྱར་མེད་པ་ནི། སྤྱིར་སྒོམ་པ་ལ་
བཞི་སྟེ། མཚན་མའི་འཛིན་སྒོམ། དྲན་མེད་ཀྱི་དབྱིངས་སྒོམ། ལྟ་བའི་ངང་སྒོམ། རིག་པའི་
ཀློང་སྒོམ་དང་བཞིའོ། །དང་པོ་ནི། དམིགས་པའི་རྟེན་ཞིག་མདུན་དུ་བཞག་ནས། སེམས་
གཞན་དུ་མ་འཕྲོས་པར་ཕྲིལ་ལེ་གཏད་ལ་བཞག་གོ། །
གཉིས་པ་ནི། འདས་པའི་རྗེས་མི་བཅད། མ་འོངས་པའི་སྔོན་མི་བསུ། ད་ལྟར་གྱི་
ཤེས་པ་ལ་ཆེད་དུ་མི་གཟུང་། བྱར་མེད་ཀྱི་ངང་ལ་སྒོམ་མེད་དུ་ལྷན་ནེ། འཛིན་མེད་དུ་
ཤིགས་སེ། ཀུན་ཁྱབ་གདལ་པ་ཆེན་པོའི་ངང་ལ་གལ་མ་མཆིས་སུ་ཟོམ་མེ་འཇོག་པ་ཡིན་
156



ཀུན་གཞི་སྡེ་སྐོར་གྱི་ངོ་སྤྲོད།
གསུམ་པ་ནི། ཚོགས་དྲུག་གི་སྣང་བ་ཇི་ལྟར་ཤར་ཡང་སྣང་ལ་རང་བཞིན་མེད་པ་ཆུ་
ནང་གི་ཟླ་བ་ལྟ་བུ། ཆགས་སྡང་རྗེས་མེད་དུ་ཕྱལ་ལེ་ཤིག་གེ་གསལ་བ་འཛིན་མེད་དུ་
ཉམས་སུ་ལེན་པ་ཡིན་ནོ། ། །
བཞི་པ་ནི། སྣང་སྲིད་འཁོར་འདས་ཀྱི་ཆོས་ཐམས་ཅད་རིག་པའི་ཀློང་ཡིན་པས།
བདེ་སྟོང་རྩ་བྲལ་གྱི་ངང་ལ་རིག་པ་ཟང་ཐལ་དུ་ཉམས་སུ་ལེན་པ་ཡིན། དེ་ལྟར་ཉམས་སུ་
བླངས་པས་རིག་པ་ཀློང་ཡངས་ཀྱི་ཉམས་སྣང་རྒྱུད་ལ་འཆར་བ་ལགས། ལྟ་བ་བདུད་ཀྱི་
སྤྱོད་ཡུལ་དུ་མ་ཤོར་བ་ནི། སྤྱིར་ལྟ་བ་ལ་གཉིས་ཏེ། འཇིག་རྟེན་པའི་ལྟ་བ་དང་། འཇིག་
རྟེན་ལས་འདས་པའི་ལྟ་བའོ། །དང་པོ་ལ་གཉིས་ཏེ། ལོག་པ་མུ་སྟེགས་པའི་ལྟ་བ་དང་།
རང་རྒྱུད་སོ་སོའི་ལྟ་བའོ། །དང་པོ་ལ་ལྟ་ལོག་སུམ་བརྒྱ་དྲུག་ཅུ་ཡོད་ཀྱང་དོན་རྟག་ཆད་
གཉིས་སུ་འདུས་སོ། །གཉིས་པ་ནི། སོ་སོའི་སྐྱེ་ས་དང་རིགས་རྒྱུད། བྱས་པའི་ལག་རིས།
འཕྲལ་གྱི་འཛོམས་ཆ། དེ་རྣམས་རློམ་སེམས་སུ་ཁྱེར་ནས་རྙིང་པ་འདེགས་པ་རྣམས་ཡིན་ཏེ།
དེ་ལྟར་འཇིག་རྟེན་པའི་ལྟ་བ་དེ་ཐམས་ཅད་བདུད་རང་ཁ་མར་ཞུགས་པའི་ལྟ་བ་ཡིན་ནོ། །
འཇིག་རྟེན་ལས་འདས་པའི་ལྟ་བ་ནི། གང་ཟག་དྲེགས་པའི་དབང་གིས་རྒྱུད་ལུང་མན་ངག་
གསུམ་མམ། ཐོས་བསམ་སྒོམ་གསུམ་ལ་བློ་སྦྱངས་ཏེ། ཆོས་ང་མཁས་སོ། །ལྟ་བ་ང་
མཐོའོ། །སྒོམ་པ་ང་བཟང་ངོ་། །བསོད་ནམས་ང་ཆེའོ་སྙམ་ནས་དམ་པའི་ཆོས་ལ་ལྟ་བ་
རས་ཆོད་བྱེད་པ་རྣམས་ནི། ལྟ་བ་བདུད་ཀྱི་སྤྱོད་ཡུལ་དུ་ཤོར་བ་ཡིན་ཏེ། དེ་ལ་འདིར་ཡང་
དག་པའི་དོན་མ་མཐོང་བའི་ཡུལ་དང་བྲལ་བས་བལྟ་རུ་མེད་པར་ཐག་ཆོད། ཆོས་ཉིད་ཀྱི་
དོན་ལ་བཅོས་སུ་མེད་པས་སྒོམ་དུ་མེད་པར་ཐག་ཆོད། སེམས་ཉིད་ཀྱི་དོན་ལ་ངོ་བོ་མ་
གྲུབ་པས་སྤྱད་དུ་མེད་པར་ཐག་ཆོད། ཕ་རོལ་ཏུ་ཕྱིན་པའི་དོན་ལས་ཀྱི་དབང་དུ་མི་འགྲོ་
བས་བདུད་ཀྱི་སྤྱོད་ཡུལ་དུ་མི་འཆོར་བའོ། །བདུད་ངོས་འཛིན་གྱི་ཚིག་བརྒྱད་ནི། ཉོན་
157



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
མོངས་པའི་བདུད། ཕུང་པོའི། ལྷའི་བུའི། འཆི་བདག་གི་བདུད། ཐོགས་བཅས་ཐོགས་
མེད་གཉིས། ཕྱི་འདྲེ་ནང་འདྲེ་གཉིས་ཏེ་བརྒྱད་དོ། །དེ་ལ་ཉོན་མོངས་པའི་བདུད་དེ་འདུལ་
བ་ནི། ཐོག་མའི་དུས་སུ་དང་པོའི་སངས་རྒྱས་ཀྱིས་དགེ་བ་ཏིལ་འབྲུ་ཙམ་ཞིག་མ་བྱས་པར་
གཞི་ཐོག་ནས་སངས་རྒྱས། ཁམས་གསུམ་གྱི་སེམས་ཅན་རྣམས་ཀྱི་མི་དགེ་བ་ཏིལ་འབྲུ་
ཙམ་ཞིག་མ་བྱས་པར་འཁོར་བར་འཁྱམ་སྟེ། ཉོན་མོངས་པ་རང་དགར་སྤྱད་པས་འཁོར་
བའི་སྡུག་བསྔལ་སྣ་ཚོགས་ཉམས་སུ་མྱོང་བ་ཡིན། དེ་ལས་ལྡོག་པ་ལ། ད་ལྟ་བླ་མའི་
གདམས་ངག་གིས་རིག་པ་རྩ་བྲལ་དུ་གཏན་ལ་ཕབས་ནས། དུག་ལྔ་རང་སར་གྲོལ་ཙམ་ན་
ཉོན་མོངས་པའི་བདུད་ཐུལ་བའོ། །ཕུང་པོའི་བདུད་ནི། ཕུང་པོ་རྣམ་པ་ལྔ་ལ་བདེན་པར་
འཛིན་པའི་བློ་ཨ་འཐས་པས་འཁོར་བའི་རྒྱུ་བྱུང་བ་ཡིན། དེ་ཡང་གཟུགས་ཀྱི་ཕུང་པོ་ལས་
སྐྱེ་ཤི་བྱུང་། ཚོར་བའི་ཕུང་པོ་ལས་གཉིས་འཛིན་བྱུང་། འདུ་ཤེས་ཀྱི་ཕུང་པོ་ལས་ཆགས་
སྡོང་བྱུང་། འདུ་བྱེད་ཀྱི་ཕུང་པོ་ལས་བདེ་སྡུག་བྱུང་། རྣམ་པར་ཤེས་པའི་ཕུང་པོ་ལས་འཁོར་
འདས་བྱུང་། དེ་ལྟར་ཕུང་པོ་ལྔ་པོ་འདི་ལ་བདེན་པར་བཟུང་ནས། འཁྱག་གིས་དོགས་པ།
ལྟོག་གིས་དོགས་པ་ལ་སོགས་པའི་སྡུག་བསྔལ་དྲག་པོ་ཉམས་སུ་མྱོང་བས་འཁོར་བར་
འཁྱམས་པ་ཡིན། དེ་ལྟར་ཕུང་པོའི་བདུད་དེ་རྣམས་འདུལ་བ་ལ། བླ་མ་དམ་པའི་གདམས་
ངག་གིས་ལུས་སེམས་འབྲེལ་མེད་ཀྱི་སྒོ་ནས། གཟུགས་ཀྱི་ཕུང་པོ་འབྲེལ་མེད་དུ་བསྒྱུར་
བས། བདེ་སྡུག་གི་རྟོག་པ་དང་བྲལ། ཚོར་བའི་ཕུང་པོ་འཛིན་མེད་དུ་བསྒྱུར་བས་བདེ་སྡུག་
གི་རྟོག་པ་དང་བྲལ། འདུ་ཤེས་ཀྱི་ཕུང་པོ་འཛིན་མེད་དུ་བསྒྱུར་བས་ཆགས་སྡང་གི་རྟོག་པ་
དང་བྲལ། འདུ་བྱེད་ཀྱི་ཕུང་པོ་འཛིན་མེད་དུ་བསྒྱུར་བས་ཆགས་སྡང་གི་རྟོག་པ་དང་བྲལ།
རྣམ་པར་ཤེས་པའི་ཕུང་པོ་རྩ་བྲལ་དུ་བསྒྱུར་བས་འཁོར་འདས་ཀྱི་རྟོག་པ་དང་བྲལ། དེ་
ལྟར་ཕུང་པོ་ལྔ་ལ་རང་བཞིན་མེད་པར་ཤེས་པས་བག་ཆགས་ཀྱི་ལུས་མི་ལེན་ཏེ། ཕུང་པོའི་
བདུད་ལས་གྲོལ་བས་ཐུལ་བའོ། །ལྷའི་བུའི་བདུད་འདུལ་བ་ནི། ཚེ་འདིའི་ཕ་མ། བུ་ཚ།
158



ཀུན་གཞི་སྡེ་སྐོར་གྱི་ངོ་སྤྲོད།
འཁོར་འདས། ལོངས་སྤྱོད། ཡོ་བྱད། ཡུལ་གཞིས། ཁང་ཁྱིམ། སྐྱེ་ས། ལག་རིས། ཉེ་དུ།
འབྲེལ་བ་རྣམས་ལ་ཆགས་ནས། འདོད་ཡོན་གྱི་སྣང་བ་ལ་ཞེན་པ་རྣམས་ཀྱིས་དམ་པའི་
ཆོས་མ་དྲན་ཏེ། ལྷའི་བུའི་བདུད་ཀྱིས་ཟིན་པ་ཡིན་ནོ། །
གཞན་ཡང་ཆོས་པ་རྣམས་ཀྱིས། མཐུ་དང་རྫུ་འཕྲུལ་དང་། དབང་དང་བྱིན་རླབས་
དང་། མངོན་ཤེས་དང་ནུས་པ་དང་། ཏིང་ངེ་འཛིན་དང་། ཡི་དམ་གྱི་ལྷ་ལ་ཆགས་པ་རྣམས།
ཐད་ཀ་ཐད་ཀའི་བསོད་ནམས་སུ་ལྟ་བ་ཡིན་ཏེ། ཞེན་པའི་བློས་བཅིངས་ནས་འཁོར་བ་
ལས་མི་གྲོལ་བ་ཡིན་པས་ལྷའི་བུའི་བདུད་ཀྱིས་ཟིན་པའོ། །དེ་རྣམ་འདུལ་བ་ལ། དང་པོ་
ངན་རྟོག་ཚེ་འདིའི་འདོད་ཡོན་ལ་ཞེན་པ་དེ་རྣམས་བླ་མའི་གདམས་ངག་ཟབ་མོས། གཉིས་
སྣང་གི་ཤེས་པ་ཐམས་ཅད་གཉིས་མེད་དུ་གཏན་ལ་ཕབ་ནས་རྗེས་མེད་དུ་ལམ་དུ་འཁྱེར་བ་
ཡིན་ནོ། །
གཉིས་པ་བཟང་རྟོག་ལམ་གྱིས་ཡོན་ཏན་ལ་ཆགས་ནས་ཞེན་པ་བྱུང་ན། བདེ་སྡུག་
གི་སྣང་བ་ལ་རྟོག་དཔྱོད་བཏང་ནས། རང་སྣང་ལ་བདེན་པར་མི་འཛིན་པའི་བློས་འཛིན་
དགོས། དེ་ལྟར་ཉམས་སུ་བླངས་པས་འཇིག་རྟེན་པ་དང་ལམ་པའི་རྟོགས་པ་ལས་གྲོལ་ཏེ་
ལྷའི་བུའི་བདུད་ཐུལ་བའོ། །འཆི་བདག་གི་བདུད་འདུལ་བ་ལ། གཉན་ས་དང་རི་ཁྲོད་
འགྲིམ་ཞིང་ལུས་གཟན་དུ་བསྒྱུར་བས། སེམས་སྐྱེ་ཤི་མེད་པའི་དོན་རྟོགས་ནས་འོང་བ་
ཡིན། ལར་ཕུང་པོ་འདི་འདུས་བྱས་ཡིན་པས་འབོར་དགོས་པའི་དུས་ཤིག་འོང་ངེས། དེ་ལ་
སྐྱེ་ཤི་རྩད་ནས་གཅོད་པ་གལ་ཆེ་བས། སྣང་བ་ཐམས་ཅད་ངོས་མཉམ་དུ་གཏན་ལ་དབབ་
དགོས་ཏེ། དགྲ་དང་བུར་མཉམ་དགོས། བུ་ལ་ཆགས་ཤིང་ཞེན་པ་མེད་ལ་དགྲ་ལ་སྡང་
ཞིང་འགྲན་པ་མེད་པ་ཞིག་དགོས། དེ་བཞིན་དུ་གསེར་དང་བོང་བ། ཕ་ཡུལ་དང་གཉན་
ཁྲོད། ལྷ་དང་འདྲེ། བར་ཆད་དང་དངོས་གྲུབ། བདུད་དང་སངས་རྒྱས། བདེ་སྡུག་རྐྱེན་
སྣང་ལ་སོགས་པ་ཐམས་ཅད་མཉམ་པར་བྱའོ། །གཞན་ཡང་དུག་ལྔ་དང་ཡེ་ཤེས། རྣམ་་
159



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
རྟོག་དང་ཆོས་སྐུ། འཁོར་བ་དང་མྱང་འདས་དེ་ལ་སོགས་པའི་སྣང་བ་ཐམས་ཅད་སེམས་
སུ་ངོ་མཉམ་པ་གདམས་ངག་གི་གནད་ཡིན་ནོ། །
་ ་
་ གནད་དེ་ལྟར་ཉམས་སུ་བླངས་པས། སེམས་རྣམ་པར་རྟོག་པའི་དབང་དུ་མི་འགྲོ་སྟེ།
དབུགས་ཆད་པའི་དུས་སུ་ཡང་བར་དོའི་སྣང་བ་མེད་པར་སེམས་ཉིད་མ་བུ་འཕྲད་ནས་སྐྱེ་
བ་མི་ལེན་ཏེ་འཆི་བ་མི་འབྱུང་བས་འཆི་བདག་གི་བདུད་ཐུལ་བའོ། །ཐོགས་བཅས་ཀྱི་
བདུད་དང་ཐོགས་མེད་ཀྱི་བདུད་གཉིས་ནི། ཐོགས་བཅས་སྣང་བ་གཟུགས་སྒྲ་དྲི་རོ་རེག་
བྱ་ལ་སོགས་པ་ལ་དངོས་པོར་བཟུང་ནས་ཞེན་པ་ནི་ཐོགས་བཅས་ཀྱི་བདུད་ཡིན། ཉམ་
གྲིབ་དང་། འགོ་འཛེམ་དང་། ཡམས་ནད་དང་། ཕྱོགས་ངན་དང་། མི་འགྲུབ་པའི་ཡིད་
སྨོན་ལ་སོགས་པ་གཟུགས་དངོས་སུ་མ་གྲུབ་ཀྱང་བར་ཆོད་ཀྱི་གནོད་པ་འབྱུང་བ་རྣམས་
ཐོགས་མེད་ཀྱི་བདུད་ཡིན། དེ་གཉིས་འདུལ་བ་ལ་བླ་མའི་གདམས་ངག་གིས་སྣང་བ་
བདེན་མེད་དུ་གཏན་ལ་ཕབ་ལ་ནང་སེམས་ཀྱི་འཆར་སྒོ་འཛིན་མེད་དུ་གཏན་ལ་དབབ།
གསང་བ་དོན་གྱི་གནས་ལུགས་རྩ་བྲལ་དུ་གཏན་ལ་ཕབ་ནས། ཕྱི་ནང་གསང་བའི་སྙེམས་
ཐག་ཆད་ཀྱིས་བཅད་ནས་ཉམས་སུ་བླངས་པས། ཕྱི་ཡུལ་གྱི་སྣང་བ་བདེན་མེད་དུ་རྟོགས་
ནས་ཐོགས་བཅས་ཀྱི་བདུད་ཐུལ་བའོ། །ནང་སེམས་ཀྱི་འཆར་སྒོ་འཛིན་མེད་དུ་རྟོགས་
ནས་ཐོགས་མེད་ཀྱི་བདུད་ལས་གྲོལ་བའོ། །གསང་བ་དོན་གྱི་གནས་ལུགས་རྩ་བྲལ་དུ་
རྟོགས་ནས་བདུད་ཆོས་ཉིད་དུ་འཆར་བའོ། །དེའང་སྡུད་པ་ལས། ཤེས་རབ་ཕ་རོལ་ཕྱིན་
པ་གང་ལ་མགོན་སྤྱོད་པ། །འདི་ནི་གང་གིས་གུས་བཅས་འཛིན་དང་ཆུབ་བྱེད་པ། །དེ་ལ་
དུག་དང་མཚོན་དང་མེ་དང་ཆུས་མི་ཚུགས། །བདུད་དང་བདུད་ཀྱི་ཕྱོགས་ཀྱིས་གླགས་ཀྱང་
རྙེད་མི་འགྱུར་ཞེས་སོ། ། ་་།
ཕྱི་འདྲེ་ནང་འདྲེ་གཉིས་ནི། བློའི་རྟོག་པས་ཕྱིའི་ཡུལ་སྣང་ལ་བདེན་པར་བཟུང་ནས་
ས་ཕྱོགས་འདི་ན་འདྲེ་ཆེན་པོ་ཡོད་ཟེར་བ་ལ། བདེན་སྙམ་དུ་ཡུལ་སྣང་འདྲེ་རུ་འཛིན་པ་ནི་
་



ཀུན་གཞི་སྡེ་སྐོར་གྱི་ངོ་སྤྲོད།
ཕྱི་འདྲེ་ཡིན། རང་གི་སེམས་ཀྱི་རྟོག་པས་སྣ་ལེན་བྱས་ཏེ་འདྲེ་འོང་སྙམ་པ་དང་། བྱུང་སྙམ་
པ་དང་། ཡོད་དོ་སྙམ་པ་ནི་ནང་འདྲེའོ། །འདྲེ་དེ་གཉིས་འདུལ་བ་ལ། བླ་མའི་གདམས་
ངག་གིས་ཕྱི་འདྲེ་རུ་འཛིན་པའི་ཡུལ་དང༌། ནང་འདྲེ་རུ་འཛིན་པའི་ཡུལ་དང་གཉིས་ཀྱི་
མཁན་པོ་རྩད་བཅད་པས། རྩ་བ་རང་གི་སེམས་དོན་དམ་ཤེས་རབ་ཀྱི་ཕ་རོལ་ཏུ་ཕྱིན་པའི་
སྙིང་པོ་རང་རྒྱུད་ལ་ལྷག་གིས་རྟོགས་ནས་འདྲེར་འཛིན་གྱི་རྟོག་པ་ཐམས་ཅད་རང་སར་
གྲོལ་ནས་འགྲོ་བ་ཡིན་ནོ། །དེའང་སྡུད་པ་ལས། ཉིན་མཚན་ཤེས་རབ་ཕ་རོལ་ཕྱིན་པ་
མཆོག་དོན་བལྟ། །དེ་ཚེ་ལུས་སེམས་དག་ནི་མཁའ་འགྲོ་བྱ་ལྟར་རྒྱུ། །ནག་པོའི་རྩ་ལག་
རྣམས་ཀྱིས་གླགས་རྙེད་ག་ལ་འགྱུར་ཞེས་སོ། །དེ་ལྟར་སེམས་སྙིང་པོའི་དོན་ལ་མ་ཡེངས་
རྒྱུན་དུ་བལྟ་ཞིང་གནས་པས་ཕྱི་འདྲེ་ནང་འདྲེ་ཐམས་ཅད་ཐུལ་བའོ། །ཉམས་སུ་བླངས་པའི་
ཚིག་དྲུག་ནི། རབ་ལྟ་བས་བཅད་པ། འབྲིང་སྒོམ་པས་བཅད་པ། ཐ་མ་ཕུང་པོ་གཟན་དུ་
བསྐྱུར་བ། གཉན་ཐོག་ཏུ་གཉན་དབབ་པ། ནད་ལོག་བྱུང་ན་བཅོས་ལོག་བྱ་བ། རང་ངམ་
གཞན་ན་ན་བྱིན་རླབས་བྱ་བ་དང་དྲུག་གོ། །རབ་ལྟ་བས་ཐག་བཅད་པ་ནི། གང་ཟག་
དབང་པོ་རབ་ཀྱིས་ལྷ་དང་འདྲེའི་སྣང་བའམ། རྐྱེན་སྣང་བདེ་སྡུག་གི་སྣང་བའམ། འཁོར་
བ་དང་མྱ་ངན་ལས་འདས་པའི་སྣང་བ་ཐམས་ཅད་རང་གི་སེམས་སུ་ཐག་བཅད། སེམས་
ཉིད་རྣམ་པར་དག་པའི་དབྱིངས་ལ་འགྱུར་བ་མེད་པར་ཐག་རྦད་ཀྱིས་བཅད་དོ། །དེའང་
ཡུམ་ལས། སེམས་ཉིད་འགྱུར་བ་མེད་ཅིང་རྣམ་པར་རྟོག་པ་མེད་པའོ་ཞེས་སོ། །འབྲིང་
སྒོམ་པས་ཉམས་སུ་བླངས་པ་ནི། གང་ཟག་དབང་པོ་འབྲིང་གིས་ལྟ་བའི་དོན་ལ་མ་ཡེངས་
པར་སྒོམ་པ་ཡིན་ཏེ། ཕྱི་ནང་གི་སྣང་བ་གང་ལའང་དགག་སྒྲུབ་དང་བཅིངས་གྲོལ་མེད་
པར་རང་ལུགས་སུ་ཤིག་གེ་འཇོག་པ་ནི་མ་ཡེངས་དོན་གྱི་སྒོམ་པའོ། །དེའང་ཡུམ་ལས།
གཟུགས་མ་བཅིངས་མ་གྲོལ་བའོ། །དེ་བཞིན་དུ་ཚོར་བ་དང་འདུ་ཤེས་དང་འདུ་བྱེད་དང་
རྣམ་པར་ཤེས་པ་མ་བཅིངས་མ་གྲོལ་བའོ་ཞེས་སོ། །ཐ་མས་ཕུང་པོ་གཟན་དུ་བསྒྱུར་བ་ནི།
161



སཞི%8
1
ན
# :
་,ི
*
*
.
#*#*
ནི
：，
ཏེ
་་་་་
༼ ༡
：
་
' !
：
*
P
:
༧༩
，，
…
ཀ* :
སུ།
*
.
，，་
མ:
*
་
རྫོགས་
: ་
： .
x,
#
ལྟ ༡t:
བ *
་
#*
ཙ
ཚ
་
ཆ་
ཚོ།
ན་
མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
དབང་པོ་ཐ་མས་ལུས་ཀྱི་གཅེས་འཛིན་གཏང་དགོས་པ་ཡིན་ཏེ། དེའང་ལུས་ཤ་ཁྲག་གི་
ཕུང་པོ་ཁྱོད་ལ་སྔར་ཞེན་ཅིང་ཆགས་པས་འཁོར་བར་འཁྱམས་པ་ཡིན་པས། ད་ནི་ལུས་
ཁྱོད་ལ་ཅིའི་ཕྱིར་ཆགས་སྙམ་དུ་བསམ་སྟེ། གཉན་སར་ཕྱིན་ལ་ལུས་པོ་གཟན་དུ་བསྒྱུར་
བར་བྱའོ། །དེ་ལྟར་ལུས་ལ་ཕངས་སེམས་མེད་པར་བསྒྱུར་བའི་དུས་སུ། སྣང་སྲིད་ཀྱི་ལྷ་
འདྲེ་ཐམས་ཅད་མ་བཟོད་དེ་ཆོ་འཕྲུལ་སྣ་ཚོགས་སྟོན་དུ་འོང་བ་ཡིན། དེའང་ས་གཞི་ལྡེག་
པ་དང་། རི་བསྙིལ་བ་དང་། འུར་སྒྲ་དང་། ཐུག་ཆོམ་དང་། གཟུགས་སྣ་ཚོགས་སྟོན་པ་དང་།
སྐད་སྣ་ཚོགས་འདོན་པ་དང་། སྣང་བ་ལ་རྩོག་པོ་སྡིག་བསྒྱུར་བ་དང་། ཐལ་ལྕག་བརྡེགས་
པ་དང་། ཁུ་ཚུར་བརྡེགས་པ་དང་། སྐྲ་འཐེན་པ་དང་། གསེག་མ་གཏོར་བ་དང་། ཁ་ཆར་
དང་རླུང་ཚུབ་འཁྱིལ་བ་དང༌། ཁྱོད་ཀྱི་འཁོར་ཤིའོ་ཟེར་བ་དང༌། ཁྱོད་ཀྱི་སྒོམ་དེ་ཙུག་མིན་
ཟེར་བ་དང་། བར་ཆད་ཀྱི་ཆོ་འཕྲུལ་གྱི་ཚོགས་སྟོན་དུ་འོང་བས་དེའི་དུས་སུ་བདུད་ཡིན་
སྙམ་པ་དེའི་བློ་བསྐྱེད་པས་མི་ཆོག་སྟེ། བླ་མ་དམ་པའི་གདམས་ངག་གིས་ཟིན་པར་བྱས་
ནས། ལུས་གཟན་དུ་ལིངས་བསྐྱུར་དགོས་པ་ཡིན། དེ་ལྟར་བློ་བསྐྱུར་ནས་ཉལ་བས་རྨི་
ལམ་མམ་གཉིད་ཟ་ཟིའི་དུས་སུ་མགོ་གཅོད་པའམ། སྙིང་འབྱིན་པའམ། མཚོན་གྱིས་
གཏུབ་པའམ། གཡང་ལ་བསྐྱུར་བའམ། ཆུ་ལ་བསྐྱུར་བའམ། ལུས་གནོན་པའམ། བཙོན་
དུ་ཁྱེར་བའམ། གཅན་གཟན་ལ་སོགས་པའི་གཟུགས་སྣ་ཚོགས་ཀྱིས་རྣམ་པར་འཚེ་བ་
མང་པོ་བྱེད་པར་འགྱུར་རོ། །དེའི་དུས་སུ་རྨི་ལམ་དུ་སེམས་བཟུང་ནས་ཕུང་པོ་གཟན་དུ་
བསྐྱུར་བས་ཆོ་འཕྲུལ་ཐམས་ཅད་རང་ཞི་ལ་འགྲོ་བ་ཡིན་ནོ། །དེའི་རྗེས་ལ་སེམས་རང་
སར་ལྷོད་ཀྱིས་གློད་ལ་བཞག །ཆོ་འཕྲུལ་གང་ལྟར་བྱུང་ཡང་ཉམས་ལེན་དེ་ལྟར་ཤེས་པར་
བྱའོ། །དེའང་རྨི་ལམ་དུ་དྲན་པས་མ་ཟིན་ན་གཉིད་སད་པའི་དུས་སུ་དེ་བཞིན་ཤེས་པར་
བྱའོ། །ལར་ཧྲིལ་གྱིས་དྲིལ་བས་གཉན་ས་རི་ཁྲོད་འགྲིམས་པའི་དུས་སུ། གོང་གི་
ལུགས་ཀྱི། འབྱུང་བ་མཚན་མ་རང་གྲོལ་དུ་བཏང་བའི་མན་ངག་གམ། ཕུང་པོ་གཞིག་
162
གངས་ཅན་སྐྱེས་མའི་དཔེ་ཚོགས་ལས།
%ཚན་རིག
ཚ་
ན
at
་ ，་་་ ་
:
..
w
་. ，
ཡུལ
པ་
་་
,
2
“
#m
པ
-
༩
''
་
ཙ
…..:
༈ "
*
བ
at
..….
**
*
，" ་ ་ ་
,
，，
*
ཨསཾཧིཏ་ ：
་
：
*
༤
་：
། ནི
கக்கலாமாபாசனைகள்
：་：
：：
པ ༧༣
ཆ
，
：
.
；
་
་
་
་
་་ ， ，
་་ ，
་
་་
.：
• • *， *， *， *，：་，་，， *， *, *， *， *， ， *, *, *， *， *， ， *， *， *，
*， *，，་，་，་，
*， *, *， *， *， ， *, *, *， *， *， ， *， *， *， *， *
， *， *， *， *, *
， *， *， *， ， *, *
， *， *， *，
*, *, *， *， *，
*， *， *， *, *
， *， *， *，
*, *
， *， *， *，
*, *
， *， *， *，
*， *， *， * * *
： *， *， *，
*, *，
*， *， *，： *, *， ， *， *， *， ， *， *
， *， *， *， ， *， *，， *, *, *，
*， *， *， *, *, *,
*， *， *， ， *， *， ， *， *， *， *， *，， *, *, *， *， *， ， *, *, *, ༣ *， *， ， *， *， *， ， *， *， *， *， *， *，
*， *, *， *， *，
*, *, *， *， *， ， *， *， *， *， *
， *， *， *，
༔ ，， *， *， *，
*, *, *, ， *， *，
*， *， *， *， *，， *， *， *，： *, *
， *， *， *，： *, *
， *， *， *，
*， *，， *， *， *，
*， *， *，： *, *，
*， *， *，： *, *
， *， *， *，： *， *
， *， *， *， *， *， ， *， *， *， ， *， *，， *, *, *，
*， *， *，： *， *，
*， *， *， *， *， ， *， *， *， *， *，， *, *, *， *， *，， *， *， *，
*， *
：：：：：：：：：：：：：：：：
：：：
：：：：：：：：：：：：：：：：：
：：：：
：：：：：：：：：：：：：，：：：：：：：
：：：：：：：：：：：：：，：：：：：：：
：：：：：：，：：：：
：：：：：：：：：：：：：：：：：：：：：：：：，：：：：：：
：：：：：：：：：：：：：：：：：：：：：：：：
：：：：：：：：：：：：：：：：：：：：
：：：：：：：：：：：：：：：：：：：：：
：：：：：：：：：：：
：：：：：：：：：：：：：：：：：：：：
：：：：：：：：：：：
：：：：：：：：：：：：：：：：：：：：
：：：：：：：：：：：：：：：：：：：：：：：：：：：：：：：：：：：
：：：：：：：：：：：：：：：：：：：：：
.：：：：：：：：：：：：：：：：：：：：：：：：：：：：：：：：：：：：：：：



ཀུན་གཞི་སྡེ་སྐོར་གྱི་ངོ་སྤྲོད།
འགྲེལ་གྱི་སྒོ་ནས་ལུས་གཅེས་འཛིན་དང་བྲལ་བའི་གདམས་ངག་གམ། ལུས་ལ་རྔན་
བགྲངས་པའི་སྒོ་ནས་ཕུང་པོ་གཟན་དུ་བསྐྱུར་བའི་གདམས་ངག་རྣམས་སེམས་ལ་གོམས་
ཤིང་འདྲིས་པར་བྱས་ནས་ལུས་སེམས་འབྲེལ་མེད་དུ་བསྒོམས་ནས་ཕུང་པོ་གཟན་དུ་
ལིངས་ཀྱིས་བསྒྱུར་རོ། །དེའི་རྗེས་ལ་སེམས་གནས་ལུགས་ཀྱི་སྟེང་དུ་ལྷོད་ཀྱིས་གློད་ནས་
འཇོག་པ་ཡིན་ནོ། །ཡང་ན་མདུན་གྱི་ནམ་མཁའ་ལ། བླ་མ་ཡི་དམ་ཌཱ་ཀི་དུས་གསུམ་གྱི་
བདེ་བར་གཤེགས་པ་ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའི་ཚོགས་དཔག་
ཏུ་མེད་པ་གདན་དྲངས་ནས། ཕྱག་འཚལ། མཆོད་པ་འབུལ། སྐྱབས་འགྲོ་བྱ། གསོལ་བ་
བཏབ་ལ། རང་གི་ལུས་དུམ་བུ་དཔག་ཏུ་མེད་པར་གཏུབ་ལ། མཆོད་པའི་ཚོགས་རྒྱ་ཆེན་
པོ་ནམ་མཁའི་མཐའ་དང་མཉམ་པར་དམིགས་ལ་དབུལ་ལོ། །མཁའ་འགྲོ་ཆོས་སྐྱོང་
རྣམས་ལ་ཤ་ཁྲག་དང་རུས་པའི་གཏོར་མ་འཇིག་རྟེན་གྱི་ཁམས་ཁེངས་པར་དམིགས་ལ་
དབུལ་ལོ། །ཐམས་ཅད་བསོད་ནམས་ཀྱི་ཚོགས་རྒྱ་ཆེན་པོར་བསྔོ། སེམས་ཅན་རྣམས་ལ་
གང་ལ་གང་འདོད་ཀྱི་སྦྱིན་པར་བཏང་། འགྲོ་དྲུག་ཕ་མའི་ལན་ཆགས་སུ་བསྔོ། རྗེས་ལ་
གནས་ལུགས་ཀྱི་སྟེང་ལ་བཞག་གོ། །དེ་ལྟར་བྱས་པས་སྤྱོད་ལམ་རྣལ་དུ་མ་ཕེབས་ན་
བརྟུལ་ཞུགས་ཀྱི་སྤྱོད་པ་བྱས་ཏེ། ལུས་ཤ་ཁྲག་གི་ཕུང་པོ་གཟན་དུ་ལིངས་བསྐྱུར་ལ་
སེམས་རིག་པའི་རྒྱལ་པོ་བུན་གྱིས་བཏང་ངོ་། །དེ་ལྟར་དུ་ཤེས་པ་སྣ་མི་བསྐྱིལ་བར། ཌཱ་མ་
རུ་དཀྲོལ་ཞིང་གཅེར་བུར་བྲོ་བརྡུང་། ཕཊ་ཀྱིས་འདེབས་ཀྱིན་རིག་པ་ལ་ངར་བཏགས།
ཤེས་པ་ལ་ཧུར་བཏོན་ལ་གསོལ་བ་གདབ། དབྱངས་བླངས། སྣང་བ་ཐམས་ཅད་བན་མ་
བུན་མར་བཏང་། དེའི་རྗེས་ལ་ཤེས་པ་མ་བཅོས་པར་སེམས་གནས་ལུགས་ཀྱི་སྟེང་དུ་ལྷན་
གྱིས་འཇོག་པ་ཡིན་ནོ། །དེ་ཙ་ན་བླ་མའི་གདམས་ངག་ལ་ཡིད་ཆེས་སྐྱེ་བ་ཡིན་ཏེ། བདུད་
ཡེ་ཤེས་སུ་འཕེལ། རྣམ་རྟོག་ཆོས་ཉིད་དུ་འཆར། དུག་ལྔ་སྨན་དུ་འགྱུར། ལྟས་ངན་གཡང་
དུ་ལོན་འོང་བ་ཡིན་ནོ། །དེ་ལྟར་ཉམས་སུ་བླངས་པས་རླུང་སེམས་ལ་ངར་ཐོགས་ནས་
163



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
དབྱངས་ལེན་སྙིང་འདོད་པའམ། བྲོ་འཁྲབ་སྙིང་འདོད་པའམ། གསོལ་བ་འདེབས་སྙིང་
འདོད་པ་ལ་སོགས་པ་འཆར་སྒོ་ཅི་བྱུང་ཡང་རིག་པ་སྣ་མི་བསྐྱིལ་བར་ཉམས་བྱུང་རྒྱལ་དུ་
བུན་བཏང་ངོ༌། །གཉན་ཐོག་ཏུ་གཉན་དབབ་པ་ནི། རྣལ་འབྱོར་པ་སྒོ་གསུམ་གདམས་ངག་
གི་ཚགས་སུ་བཅུག་ལ། ས་ཕྱོགས་ཕ་གི་གཉན་ས་ཡིན་ཟེར་བ་དེར་ཕྱིན་ལ། ལྷ་འདྲེ་གཉན་
པོ་ཆགས་པའི་རྟེན་དེ་ལ་ངེས་པར་བརྟག་སྟེ། འདི་ནི་འབྱུང་བ་བེམ་པོ་ཡིན། ལྷ་འདྲེའམ་
གནོད་བྱེད་བགེགས་ཀྱི་རྣམ་པ་གང་གནས་ཀྱང་། དེ་ཉིད་རིག་པ་སྟོང་པ་ཡིན། དེ་བཞིན་
དུ་རང་གི་ལུས་འདི་ཡང་འབྱུང་བ་བེམ་པོ་ཡིན། དེ་རུ་འཛིན་པའི་རྟོག་པ་དེ་སེམས་ཡིན་ཏེ་
ངོ་བོ་སྟོང་པ་ཡིན་པས། གཉན་སར་ཉལ་བའི་དུས་སུ། ས་གཞི་ཁྱོད་ཀྱང་གཉན་པ་ཡིན་ཏེ།
དེ་བས་ཀྱང་བདག་གི་ལུས་འདི་གཉན་པའི་རང་བཞིན་ཡིན། དེའང་ལུས་ལ་རྩ་གཉན་དང་།
ཤ་གཉན་དང་། རུས་གཉན་དང་། ཁྲག་གཉན་ལ་སོགས་པ་གཉན་པ་མང་པོ་ཡོད་དེ། བེམ་
རིག་བྲལ་བའི་དུས་སུ་དོན་སྙིང་ལྔ་བཏོན་ཡང་། མགོ་བཅད་ཀྱང་། གཉན་པའི་འཛིན་རྟོག་
གང་ཡང་མེད། དེས་ན་བེམ་པོས་བེམ་པོ་ལ་གནོད་པ་ག་ལ་སྐྱོལ་ཏེ་མི་སྐྱོལ་བ་ཡིན་ནོ། །
འདི་ན་གནས་པའི་ལྷ་འདྲེ་ཁྱོད་གཉན་པ་ཡིན་ཏེ། ཁྱོད་ཀྱི་ཡིད་ལ་གང་བསྟར་བ་བཞིན་དུ་
གྲུབ་པ་གང་ཡང་མེད། དེ་བས་བདག་གི་སེམས་སངས་རྒྱས་ཀྱི་དགོངས་པ་འདི་ཤིན་ཏུ་
གཉན་པ་ཡིན་ཡང་། ངོ་བོ་སྟོང་པ་ལས་རང་བཞིན་དུ་གྲུབ་པ་གང་ཡང་མེད། དེ་ལྟར་སྣང་
སེམས་གཉིས་སུ་མེད་པར་རྟོགས་ཙམ་ན་གཉེན་པོ་ཟད་སར་སྐྱོལ་བ་ཡིན་པས། སྟོང་པ་
ཉིད་ལ་སྟོང་པ་ཉིད་ཀྱིས་གླགས་མི་རྙེད་པའོ། །དེ་ཙམ་ན་ཉམས་ལེན་ལ་ཐོག་འགེལ་བྱས་
པ་ཡིན། ཕུང་པོ་གཟན་དུ་བསྒྱུར་བ་ཡིན་པས། རིག་པ་སྲང་དུ་བཅུག་ལ་ཉམས་སུ་བླང་ངོ་། །
དེ་ཡང་རྒྱ་གར་ན་དུར་ཁྲོད་འགྲིམས་པ་ཡིན་ཏེ། བོད་དུ་གཉན་ས་འགྲིམས་ནས་ཉམས་སུ་
ལེན་པ་ཡིན་ནོ། །དོན་དེ་ལྟར་ཉམས་སུ་བླངས་ཙ་ན། སྣང་སེམས་གཅིག་ཏུ་གྱུར་པས་
གནོད་བྱེད་གང་གིས་ཀྱང་གླགས་མི་རྙེད་དོ། །དེ་ཡང་ཡུམ་ལས། སྟོང་པ་ཉིད་ཀྱིས་སྟོང་པ་
164་



ཀུན་གཞི་སྡེ་སྐོར་གྱི་ངོ་སྤྲོད། ་
ཉིད་ལ་གླགས་མི་རྙེད། མཚན་མ་མེད་པས། སྨོན་པ་མེད་པས་ཞེས་སོ། །ནད་ལོག་བྱུང་ན་
བཅོས་ལོག་བྱ་བ་ནི། རང་ལ་འགོ་བའི་ནད་ཀྱི་ཁུ་འཕྲིག་བྱུང་ན། ཉམ་ང་དང་བག་ཚ་མེད་
པར་ནད་ཐོག་ཏུ་ཕར་བསྲེའོ། །འདྲེའི་ཁུ་འཕྲིག་བྱུང་ན་ཉམ་ང་བག་ཚ་མེད་པར་ཕར་
བསྲེའོ། །ཉམས་གྲིབ་ཀྱི་འགོ་འཛེམ་བྱུང་ན་ཡང་ཉམ་ང་བག་ཚ་མེད་པར་དེའི་ཐོག་ཏུ་ཕར་
བསྲེའོ། །དེ་ལྟར་རྐྱེན་གང་ལའང་ཉམ་ང་བག་ཚ་མེད་པར་ཕར་བསྲེ་ནུས་ན་བར་ཆད་ཀྱི་
གནོད་པས་ཚུགས་མི་སྲིད་དེ། དེའང་སྡུད་པ་ལས། དེ་ལྟར་བྱང་ཆུབ་ལ་འཇུག་ཞུམ་པའི་
སེམས་མེད་པ། །འདི་ནི་གང་ཟག་དམ་པ་རྣམས་ཀྱི་གོ་ཆ་མཆོག་ཅེས་སོ། །རང་ངམ་
གཞན་ན་བ་ལ་བྱིན་རླབས་བྱ་བ་ལ་གཉིས་ཏེ། རང་ལ་བྱ་བ་དང་། གཞན་ལ་བྱ་བའོ། །དང་
པོ་ནི། རང་གི་ལུས་ནི། རྒྱུ་འབྱུང་བ་བཞི་ལས་གཡར་བས། གལ་ཏེ་འབྱུང་བ་འཁྲུགས་
ནས་ནར་བྱུང་ན། འབྱུང་བའི་འཁྲུགས་རྟགས་རེ་འོང་སྟེ། ལུས་ལྕི་དྲན་པ་མི་གསལ། ཤེས་
པ་རྨུགས། ཁམས་བྱིང་ཞིང་འཐིབ་ན། འབྱུང་བ་ས་འཁྲུགས་པའི་རྟགས་ཡིན་ནོ། །དེ་ལ་
འབྱུང་བ་རླུང་གིས་གསེང་བ་ནི། ལུས་བསྲང་། ཤེས་པ་གཟེངས་བསྟོད། རིག་པ་ལ་གཡེར་
བཏོན་ལ། གནས་རི་ཁྲོད་དང་དབེན་གནས་འགྲིམ་ཞིང་ལུས་སེམས་ཤག་གིས་ཕྲལ་ལ།
ཤེས་པ་གསལ་སིང་ངེ་བཞག་གོ། །ལུས་གྲང་ཞིང་མིག་རྩ་འདེགས། ཤེས་པ་འཕྱོ་ན།
འབྱུང་བ་རླུང་འཁྲུགས་པའི་རྟགས་ཡིན། དེ་ལ་འབྱུང་བ་ས་ཡིས་མནན་པ་ནི། སྤྱི་བོར་
གསེར་གྱི་མཆོད་རྟེན་བང་རིམ་ལྔ་པ་བསམ། རྐང་པའི་འོག་ཏུ་ས་སེར་པོ་གྲུ་བཞི་ལ་
དམིགས་པ་གཏད། ཤེས་པ་བལ་འདབ་ཆུར་བཅུག་པ་བཞིན་དུ་ལྷན་ནེ་ཕབ་ལ་བཞག་གོ། །
ལུས་གྲང་ཞིང་ཤེས་པ་བྱིང་ན་འབྱུང་བ་ཆུ་འཁྲུགས་པའི་རྟགས་ཡིན་ཏེ། དེ་ལ་མེའི་སྦྱོར་བ་ནི།
་ ཡན་ལག་གི་ནང་དང་སྒལ་ཚིགས་ཀྱི་ནང་ཐམས་ཅད་དུ་མེར་གྱུར་པར་བསམ་ལ། རླུང་
མནན། ཤེས་པ་བསྒྲིམས། ལུས་པོ་ཅག་བསྐུམས་ནས་དམིགས་པ་མེ་ལ་གཏད་ལ་བཞག་
གོ༑ ༑ལུས་ཚ་ཞིང་དྲན་པ་མི་གསལ་ལ་སྐོམ་དད་ཆེ། ལྕེ་སྐམ་ན་འབྱུང་བ་མེ་འཁྲུགས་པ་
165.



གངས་ཅན་སྐྱེས་མའི་དཔེ་ཚོགས་ལས།། མ་ཅིག་ལབ་ཀྱི་སྒྲོན་མའི་གསུང་རྣམ་བོད་གཉིས་པ།
ཡིན་ཏེ། དེ་ལ་ཆུའི་སྦྱོར་བ་ནི། ཁྲུས་བྱ། སྤྱི་བོར་ཆུ་ནན་བྱ། དམིགས་པ་ག་པུར་གྱི་ཆུ་རྒྱུན་
ལ་གཏད་ལ་བཞག་གོ། །སྤྱིར་ལུས་ཀྱི་འབྱུང་བ་འཁྲུགས་པ་ཚབས་ཆེ་ན། ལུས་གར་ན་
བའི་ས་དང་། རྩ་བུག་ཐམས་ཅད་བུག་པར་སང་ངེ་ཕུག་པར་བསམ་ལ། ཚངས་པའི་བུ་ག་
ཁ་ཕྱེ་ནས། ནད་ཐམས་ཅད་སངས་ཀྱིས་ཐོན་པར་བསམ་ནས། ལུས་སེམས་འབྲེལ་མེད་
ཀྱི་ངང་ནས་ཤེས་པ་བདེ་སྟོང་དུ་སང་ངེ་འཇོག་པ་ཡིན་ནོ། །ལུས་སྦོས་པ་དང་། འཁྲོག་པ་
དང༌། རླུང་ཐབས་སུ་ན་བ་བྱུང་ན། ཕྱིའི་འབྱུང་བ་བཞི་ནང་གི་འབྱུང་བ་བཞི་ལ་བསྡུ། ནང་
གི་འབྱུང་བ་བཞི་སེམས་ལ་བསྡུ། སེམས་ནམ་མཁའ་ལ་སངས་ཀྱིས་བཏང་ངོ༌། །དེ་ལྟར་
རིག་པས་འབྱུང་བཞི་གཅུན་ནས་ཅག་བསྐུམ་ལ་བཞག་གོ། །དེ་ལྟར་བྱས་པས་དྲག་ནས་
འོང་བ་ཡིན་ནོ། །ནད་མཛེ་དང་། ལྷོག་པ་དང་། འགོ་བའི་ནད་དང་། ཤུ་བ་དང་། འབྲུམ་བུ།
མེ་དབལ་ལ་སོགས་པ་དང་། གདོན་དྲག་པོས་གཟིར་བ་ལ་སོགས་པའི་ནད་གང་བྱུང་ཡང་
ཐབས་གཞན་ནས་མི་བཙལ་ལ། .གཉན་ས་དང་རི་ཁྲོད་འགྲིམ་ལ་ལུས་སེམས་འབྲེལ་མེད་
ཀྱི་སྒོ་ནས་ཕུང་པོ་གཟན་དུ་བསྒྱུར། སྙེམས་ཐག་སེམས་སུ་བཅད། སེམས་ཉིད་སངས་རྒྱས་
ཀྱི་དགོངས་པ་ལ་རེ་དོགས་གང་ཡང་མི་བྱ་བར་བཞག་གོ། །དེ་ལྟར་ཉམས་སུ་བླངས་པས།
ཡོར་རེ་བ་མེད་པས་སངས་རྒྱས་ཟད་སར་སྐྱོལ། མར་དོགས་པ་མེད་པས་འཁོར་བ་ཟད་
སར་སྐྱོལ། སེམས་ལ་སྙེམས་བྱེད་མེད་པས་འདྲེ་གདོན་རང་སར་གྲོལ། རྣམ་རྟོག་ཁུ་འཕྲིག་
མེད་པས་འདྲེ་གདོན་རང་སར་གྲོལ། དེ་ལྟར་ལུས་ཀྱི་ན་ཚ་དང་སེམས་ཀྱི་སྡུག་བསྔལ་གང་
ལ་ཡང་དོན་དེ་ལྟར་ཉམས་སུ་བླངས་པས་རང་སར་གྲོལ་བའོ། །གཞན་ན་བ་ལ་བྱིན་
རླབས་བྱ་བ་ནི། བྱིན་རླབས་ཀྱི་རྩ་བ་མོས་གུས་ཡིན་པས། མཆོད་པ་དང་གཏོར་མ་ལེགས་
པར་བཤམས་ལ། མོས་པ་དང་གུས་པ་ཚད་མེད་པ་བྱེད་དུ་གཞུག །ན་ཚ་སྔོན་གྱི་ལས་སུ་
ཤེས་པར་བྱས་ལ། བླ་མ་སྤྱི་བོར་སྒོམ་པ་དང་། སྐྱབས་འགྲོ་གསོལ་འདེབས་དང་། མོས་
གུས་ཀྱི་གདུང་སེམས་དྲག་པོ་བསྐྱོད་དུ་གཞུག །རང་ཡང་ཚད་མེད་པའི་སྒོ་ནས་གཏོར་མ་
166



ཀུན་གཞི་སྡེ་སྐོར་གྱི་ངོ་སྤྲོད། །
དང་། ཆབ་གཏོར་དང་། ཆུ་སྦྱིན་མང་དུ་བཏང་། སྐྱབས་འགྲོ་དང་། གསོལ་འདེབས་དང་།
དགེ་སྦྱོར་གྱི་ལས་ལ་བརྩོན་པར་བྱའོ། །དོན་ལ་འདྲེ་དང་ནད་པ་རང་དང་གསུམ་གཉིས་
མེད་གཅིག་གི་ངང་དུ་ལྷན་ནེ་བཞག་གོ། །ཀུན་གཞི་སྡེ་སྐོར་གྱི་ངོ་སྤྲོད་ཅེས་བྱ་བ་རྫོགས་སོ།། །།་
167



གངས་ཅན་སྐྱེས་མའི་དཔེ་ཚོགས་ལས། །
མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་བ། །
༄༅། །ཁྱད་པར་གྱི་ལེའུ་ལག་བརྒྱད་པ་བཞུགས་སོ། །
རྒྱལ་བའི་ཡུམ་ལ་ཕྱག་ལོ། །ཨ་མ་ཇོ་མོའི་གདམས་པ་ཤེས་རབ་ཀྱི་ཕ་རོལ་ཏུ་ཕྱིན་
པ་བདུད་ཀྱི་གཅོད་ཡུལ་ཁྱད་པར་གྱི་ལེ་ལག་འདི་ལ་བརྒྱད་དེ། འཇུག་པ་སྐྱབས་འགྲོ་
སེམས་བསྐྱེད་དང་། བྱིན་རླབས་ལུས་སེམས་ཕྲལ་བ་དང་། སྒོམ་དྲན་པ་མེད་ཅིང་ཡིད་ལ་
བྱར་མེད་པ་དང་། ཉམས་ལེན་ཕུང་པོ་གཟན་ལ་བསྒྱུར་བ་དང་། ལྟ་བ་བདུད་ཀྱི་སྤྱོད་ཡུལ་
དུ་མ་སོང་བ་དང་། ལུས་དང་སེམས་ཀྱི་གནས་སྐབས་ཀྱི་བར་ཆད་ཞི་བར་བྱ་བའི་གདམས་
ངག་དང་། གཅོད་ཀྱི་དམ་ཚིག་བསྟན་པ་དང་། ཉམས་སུ་བླངས་པའི་འབྲས་བུ་བསྟན་
པའོ། །དང་པོ་འཇུག་པ་སྐྱབས་འགྲོ་སེམས་བསྐྱེད་ལ་དོན་གསུམ་སྟེ། གང་ལ་འཇུག་པ་
དང་། གང་འཇུག་པ་དང་། ཇི་ལྟར་འཇུག་པའོ། །གང་ལ་འཇུག་ན་ཡང་དག་པའི་ལམ་
ཕྱིན་ཅི་མ་ལོག་པ་ལ་འཇུག་པའོ། །གང་འཇུག་ན་ཐེག་པ་ཆེན་པོའི་རིགས་ཅན་གྱི་གང་
ཟག་རྣམས་འཇུག་པའོ། །ཇི་ལྟར་འཇུག་ན་སྟོང་པ་ཉིད་དང་སྙིང་རྗེ་དབྱེར་མི་ཕྱེད་པའི་ངང་
ནས་ཚོགས་གཉིས་ཚད་མེད་པ་ལ་སོགས་པ་ལ་འཇུག་པའོ། །དེ་ལ་གཉིས་ཏེ། ཆོས་སྒོ་
འབྱེད་པའི་སྐྱབས་འགྲོ་སེམས་བསྐྱེད་དང་། རྒྱན་དུ་བསྒོམ་པའི་སྐྱབས་འགྲོ་སེམས་བསྐྱེད་
གཉིས་ལས། དང་པོ་ནི། ཚོགས་དང་། གཏོར་མ་དང་། མཆོད་པ་ལ་སོགས་པ་བྱ། སྐྱབས་
འགྲོ་ཡན་ལག་བརྒྱད་པ་བྱེད་པའོ། །གཉིས་པ་རྒྱུན་དུ་བསྒོམ་པའི་སྐྱབས་འགྲོ་སེམས་
བསྐྱེད་ནི། བདག་ལ་གནོད་པར་བྱེད་པའི་གདོན་འདིས་གཙོར་བྱས་པའི་སེམས་ཅན་
ཐབས་ཅན་སྙིང་རེ་རྗེ། སྙིང་རྗེ་བས་རྫོགས་པའི་སངས་རྒྱས་ཐོབ་པར་བྱ། དེའི་ཆེད་དུ་
བདག་གིས་སྐྱབས་འགྲོ་ལ་སོགས་པའི་དགེ་སྦྱོར་བྱ་སྙམ་དུ་སེམས་བསྐྱེད། དེ་ལྟར་ལུང་
168



ཁྱད་པར་གྱི་ལེའུ་ལག་བརྒྱད་པ།
ལས། གང་ཞིག་ཐེག་པ་འདི་ལ་ངེས་པར་འབྱུང་འདོད་ན། །འགྲོ་བ་ཀུན་ལ་སེམས་སྙོམ་ཕ་
མའི་འདུ་ཤེས་བསྐྱེད་ཞེས་སོ། །དེ་ནས་རང་གི་མདུན་དུ་རིན་པོ་ཆེ་ལས་གྲུབ་པའི་ཁྲི་ཡངས་
ཤིང་རྒྱ་ཆེ་བ་གཅིག་བསྒོམ། དེའི་སྟེང་དུ་སྣ་ཚོགས་པདྨའི་གདན་ཞིག་བསྒོམ། དེའི་སྟེང་དུ་
ཟླ་བའི་དཀྱིལ་འཁོར་ཞིག་བསྒོམ། དེའི་སྟེང་དུ་དབུས་སུ་ཡུམ་ཆེན་མོ་ཤེས་རབ་ཀྱི་རོལ་ཏུ་
ཕྱིན་མ་སྐུ་མདོག་གསེར་བཙོ་མའི་མདོག་ལྟར་བུ། ཞལ་གཅིག་ཕྱག་བཞི་མ། ཞབས་སྐྱིལ་
མོ་ཀྲུང་དུ་བཞུགས་པ། ཕྱག་གཡས་ཀྱི་དང་པོ་ན་གསེར་གྱི་རྡོ་རྗེ་རྩེ་ལྔ་པ་བསྣམས་པ།
གཡོན་གྱི་དང་པོ་ནི་མཉམ་བཞག་གི་ཕྱག་རྒྱ་མཛད་པ། འོག་མ་གཉིས་ཤེས་རབ་ཀྱི་ཕ་
རོལ་ཏུ་ཕྱིན་པའི་པུ་ཏི་རེ་བསྣམས་པ། སྐུ་ལ་རིན་ཆེའི་རྒྱན་རྣམ་པ་སྣ་ཚོགས་པར་བརྒྱན་པ་
ཞིག་བཞུགས་པར་བསྒོམ། དེའི་རྩར་བཅོམ་ལྡན་འདས་རྒྱལ་བ་ཤཱཀྱ་ཐུབ་པ། དེའི་རྩར་
ཨ་མ་ཇོ་མོ་ལབ་ཀྱི་སྒྲོན་མ་བསྒོམ་ལ། སྐུ་ལུས་ཆུང་ལ་སྐུ་ཤ་དཀར་བ། སྐུ་གཟི་བརྗིད་ཅན། །
ཞལ་འཛུམ་བག་དང་བཅས་པ་གཅིག་བཞུགས་པར་བསྒོམ། དེའི་རྩར་སྲས་རྒྱལ་བ་དོན་
གྲུབ་དང་། འགྲོ་མགོན་ཐོད་སྨྱོན་བསམ་འགྲུབ་གཉིས། རྟེན་རྣལ་འབྱོར་པའི་ཆ་ལུགས་སུ་
བཞུགས་པ། དབུ་སྐྲ་ལི་བ། ཞལ་རས་སྨུག་པ། སྐུ་གཟི་བརྗིད་དང་བཅས་པ། ཞལ་འཛུམ་
བག་དང་བཅས་ནས་བཞུགས་པ་བསྒོམ། གཞན་ཡང་རང་གི་རྩ་བ་དང་བརྒྱུད་པར་བཅས་
པའི་བླ་མ་རྣམས་ཀྱང་བཞུགས་པར་བསྒོམ། བླ་མ་དེ་རྣམས་ཀྱི་གཡས་ན་དཔའ་བོ།
གཡོན་ན་དཔའ་མོ། གཡས་ན་བྱང་ཆུབ་སེམས་དཔའི་དགེ་འདུན། གཡོན་ན་འཕགས་པ་
ཉན་ཐོས་ཀྱི་དགེ་འདུན། མདུན་ན་མཁའ་འགྲོ་མའི་ཚོགས་དཔག་ཏུ་མེད་པ་བཞུགས་པར་
བསྒོམས་ལ། སྐྱབས་སུ་འགྲོ་བ་བྱ་སྟེ། བདག་དང་ནམ་མཁའི་མཐའ་དང་མཉམ་པའི་
སེམས་ཅན་ཐམས་ཅད་དུས་འདི་ནས་བཟུང་སྟེ་ཇི་སྲིད་སངས་མ་རྒྱས་ཀྱི་བར་དུ། ཡུམ་
ཆེན་མོ་ཤེས་རབ་ཀྱི་ཕ་རོལ་ཏུ་ཕྱིན་མ་ལ་ཕྱག་འཚལ་ཞིང་སྐྱབས་སུ་མཆིའོ། །བཅོམ་ལྡན་
འདིས་རྒྱལ་བ་ཤཱཀྱ་ཐུབ་པ་ལ་ཕྱག་འཚལ་ཞིང་སྐྱབས་སུ་མཆིའོ། །མ་ཅིག་ཇོ་མོ་ལབ་ཀྱི་
，
169



གངས་ཅན་སྐྱེས་མའི་དཔེ་ཚོགས་ལས། ་ ་ མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
སྒྲོན་མ་ལ་ཕྱག་འཚལ་ཞིང་སྐྱབས་སུ་མཆིའོ། །སྲས་རྒྱལ་བ་དོན་གྲུབ་ལ་ཕྱག་འཚལ་ཞིང་
སྐྱབས་སུ་མཆིའོ། །འགྲོ་མགོན་ཐོད་སྨྱོན་བསམ་འགྲུབ་ལ་ཕྱག་འཚལ་ཞིང་སྐྱབས་སུ་
མཆིའོ། །ཕྱོགས་བཅུའི་སངས་རྒྱས་ལ་ཕྱག་འཚལ་ཞིང་སྐྱབས་སུ་མཆིའོ། །ཆོས་ལ་ཕྱག་
འཚལ་ཞིང་སྐྱབས་སུ་མཆིའོ། །དགེ་འདུན་ལ་ཕྱག་འཚལ་ཞིང་སྐྱབས་སུ་མཆིའོ། །བླ་མ་
རིན་པོ་ཆེ་ལ་ཕྱག་འཚལ་ཞིང་སྐྱབས་སུ་མཆིའོ། །ཡི་དམ་གྱི་ལྷ་ཚོགས་རྣམས་ལ་ཕྱག་
འཚལ་ཞིང་སྐྱབས་སུ་མཆིའོ། །དཔའ་བོ་དང་དཔའ་མོ་རྣམས་ལ་ཕྱག་འཚལ་ཞིང་སྐྱབས་
སུ་མཆིའོ། །ཞེས་གུས་པ་དང་བཅས་པས་ལན་གསུམ་བྱའོ། །དེ་ལྟར་ཡང་ལུང་ལས།
སངས་རྒྱས་ཆོས་དང་འཕགས་པའི་དགེ་འདུན་སྐྱབས་སོང་སྟེ་ཞེས་པས་སོ། །དེ་ནས་རང་
གི་ལུས་འདི་ཁ་ཟས་རོ་བརྒྱ་དང་ལྡན་པ། དཀར་བ། སྣུམ་པ། སྙི་བ། འབོལ་བ། བློས་ཆུད་
ཚད་ཙམ་དུ་བསྒོམ་ལ། ལག་པ་གཡས་ན་ཤེས་རབ་ཀྱི་རལ་གྲི་ཡོད་བར་བསམ་ལ། ཡན་
ལག་གི་དང་པོ་མགོ་ཡིན་པས་སྐེ་ནས་ཕར་རྦད་ཀྱིས་བཅད་ནས། བླ་མ་དཀོན་མཆོག་
རྣམས་ལ་མཆོད་པར་ཕུལ་བས། ཤིན་ཏུ་དགྱེས་ནས་གསོལ་བར་བསམ། དེ་བཞིན་དུ་བྲང་
ཁོག་པའི་ནང་དུ་དོན་སྙིང་ལྔ་ལ་སོགས་པ་བཅུག་ནས་ཕུལ་བས་དགྱེས་ཤིང་གསོལ་བར་
བསམ། ཡང་རོ་སྨད་རྐང་པ་དང་བཅས་པ་ཕུལ་པས་ཤིན་ཏུ་དགྱེས་པར་བསམ། ་དེའི་རྗེས་
ལ་སྐྱབས་འགྲོའི་བླ་མ་དང་དཀོན་མཆོག་ལ་སོགས་པའང་ཡིད་ལ་མི་བྱ། རང་གི་ལུས་
པོའང་ཡིད་ལ་མི་བྱེད། འདས་པའི་རྗེས་མི་བཅད། མ་འོངས་པའི་སྡུན་མི་བསུ་བར། ད་
ལྟར་གྱི་ཤེས་པ་གང་ལའང་མི་འཛིན་པར་རང་ལུགས་སུ་བཅས་བཅོས་མི་བྱེད་པར་འབོལ་
ལེ་ཤིག་གེ་བཞག་གོ། །དེ་ལ་ཤེས་པ་གནས་བདོ་བའི་དུས་ནའང་སེམས་བསྐྱེད་སྔར་
བཞིན་བྱ། བླ་མ་དཀོན་མཆོག་མདུན་དུ་བསྒོམས་ལ་སྐྱབས་འགྲོ་ལན་གཅིག་བྱ། ལུས་
མཆོད་པར་ཕུལ། སེམས་གནས་ལུགས་ཀྱི་སྟེང་དུ་བཞག་གོ། །དེ་ལྟ་བུ་ལན་གསུམ་ལ་
ཐུན་གཅིག་བྱས་པའི། སྲོད་ལ་ཐུན་གཅིག །ནམ་ཕྱེད་ཐུན་གཅིག་ཐོ་རངས་ཐུན་གཅིག །
་་ 170



ཁྱད་པར་གྱི་ལེའུ་ལག་བརྒྱད་པ།
སྔ་དྲོ་ཐུན་གཅིག །ཉི་མ་ཕྱེད་ཐུན་གཅིག །དགོང་མོ་ཐུན་གཅིག །དེ་ལྟར་ཉིན་ཞག་གཅིག་
ལ་ཐུན་དྲུག་ཏུ་བྱས་ཏེ། དེ་ལས་མང་བར་ཡང་མི་བྱ། ཉུང་བར་ཡང་མི་བྱའོ། །དེ་ལ་བྱང་
ཆུབ་མཆོག་ཏུ་སེམས་བསྐྱེད་པ་དང་། སྐྱབས་འགྲོ་བྱེད་པ་དང་། ལུས་མཆོད་བར་འབུལ་
བ་རྒྱུ་བསོད་ནམས་ཀྱི་ཚོགས་ཡིན། རྗེས་ལ་གནས་ལུགས་མ་བཅོས་པའི་ངང་ལ་འཇོག་པ་
འབྲས་བུ་ཡེ་ཤེས་ཀྱི་ཚོགས་ཡིན་པས། ཉམས་ལེན་འདི་གཅིག་པུས་ཀྱང་ཆོག་པ་ཡིན་ནོ། །
གཉིས་པ་བྱིན་རླབས་ལུས་སེམས་ཕྲལ་བ་ལ་གཉིས་ཏེ། ངོ་སྤྲོད་ཀྱི་ངོ་སྤྲོད་དང་།
རྒྱུན་དུ་བསྒོམ་པའི་ངོ་སྤྲོད་དོ། །
ངོ་སྤྲོད་ཀྱི་ངོ་སྤྲོད་ལ་དོན་གསུམ་སྟེ། སྦྱོར་བ་ལུས་ལ་ཞེན་པ་སྤང་བ་དང་། དངོས་
གཞི་ལུས་སེམས་བྲལ་བ་དང་། རྗེས་ལ་སེམས་ཆོས་ཉིད་ཀྱི་དབྱིངས་ནམ་མཁའ་ལྟ་བུར་ངོ་
སྤྲོད་ཅིང་། ཉམས་ཀྱི་འཆར་ཚུལ་བསྟན་པའོ། །དང་པོ་ནི། ཚོགས་དང་གཏོར་མ་སྔོན་དུ་
བྱས་ལ། སྐྱབས་འགྲོ་སེམས་བསྐྱེད་ལ་སོགས་པ་ཆོས་སྒོ་འབྱེད་པའི་སྐྱབས་འགྲོ་སེམས་
བསྐྱེད་ལྟར་བྱས་ལ། དེ་ནས་སློབ་མ་དེས་བླ་མ་ལ་མེ་ཏོག་དབུལ་ཏེ། མདུན་དུ་ལངས་ནས་
རྐང་པ་གཉིས་གཤིབ། ལག་པ་གཉིས་ཐལ་མོ་སྨིན་མཚམས་སུ་སྦྱར། ལུས་དྲང་པོར་
བསྲང་ལ། དང་པོ་ཕུང་པོ་ལ་གཞིགས་འགྲེལ་བཏང་སྟེ། བདག་གི་ལུས་འདི་མི་གཙང་བའི་
རྗེས་སུམ་ཅུ་རྩ་གཉིས་ལས་གྲུབ་པ། རྣག་ཁྲག་གི་རྐྱལ་བ། རུས་པའི་དུམ་བུ་འཐུད་པ། ཆུ་
རྒྱུས་ཀྱི་དྲྭ་བ་ཅན། འདི་ལྟ་བུ་ལ་ཆགས་ཤིང་ཞེན་པར་གྱུར་པས་འཁོར་བའི་སྡུག་བསྔལ་
ཉམས་སུ་མྱོང་བ་ཡིན་ཏེ། ད་ནི་མ་ཆགས་མ་ཞེན་པར་བྱ་དགོས་སྙམ་དུ་བསམས་ལ། དེ་
ནས་དངོས་གཞི་ལུས་དང་སེམས་བྲལ་བ་ནི། རང་གི་རྐང་པའི་མཐིལ་གཉིས་སུ་སེམས་ཀྱི་
ངོ་བོ་སྣང་ལ་རང་བཞིན་མེད་པ་ཆུ་ནང་གི་ཟླ་བ་ལྟ་བུ་གཅིག་བསྒོམ་སྟེ། གསུས་པ་སྒལ་བ་
ལ་སྦྱར་ཏེ་ལུས་དང་སེམས་གཉིས་དྲག་ཏུ་བསྒྲིམས་ནས། འོག་རླུང་སྟེང་དུ་དྲངས་ལ། ཆུ་
ཟླ་ལྟ་བུ་དེ་ཡར་ལ་དཀར་ན་ར་ར་བྱུང་བས། བརླའི་རྩ་བོ་ཆེའི་ནང་ནས་ཡར་ལ་དཀར་ན་



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
ར་ར་བྱུང་ནས། ལྟེ་བའི་ཐད་ཀའི་བྱང་ཁོག་ནང་དུ་གཉིས་པོ་གཅིག་ཏུ་འདུས་ཏེ། དཀར་ཧྲི་
ལི་ལི་འདུག་པ་ལ་དམིགས་པ་དྲག་ཏུ་གཏད། དེ་ནས་ཡང་ཡར་ལ་དཀར་ན་ར་ར་བྱུང་ནས།
སྙིང་ཁ་ནས་ཡར་བྱུང་། མགྲིན་པ་ནས་ཡར་བྱུང་ནས། སྤྱི་བོ་ཚངས་པའི་བུ་གར་སངས་
ཀྱིས་བྱུང་བར་བསྒོམ། ་ཚངས་བུག་འཕང་ལོ་འབྲིང་པོའི་མིག་གི་ཚད་ཙམ་དཀར་སང་ངེ་
ཡོད་པར་བསྒོམ་ལ། ངག་ཏུ་ཕཊ་ཅེས་དྲག་ཏུ་བརྗོད་པས། ཆུ་ཟླ་ལྟ་བུ་དེ་ཉིད་དེ་ནས་ནམ་
མཁའ་ལ་དཀར་ན་ར་ར་འགྲོ་ཚད་ལ་བཏང་ངོ༌། །མི་འགྲོ་སྙམ་སེམས་པ་དང་། དཀར་ཧྲི་
ལེ་འདུག་པ་ལ་མ་ཡེངས་པར་བསྒོམ་ལ། རྗེས་ལ་ངོ་སྤྲད་པ་ནི། དེ་ནས་རྒྱ་ཇེ་ཆེར་སོང་
བས། ནམ་མཁས་གར་ཁྱབ་རིག་པས་ཁྱབ། རིག་པས་གར་ཁྱབ་ནམ་མཁས་ཁྱབ་པར་
བསམ་ལ། བསྒོམ་མི་བསྒོམ་གྱི་རྟོག་པ་མེད་པར་རང་ལུགས་སུ་ལྷོད་ཀྱིས་གློད་ལ་བཞག་
གོ༑ ༑དེ་ལྟར་ཡང་། འདི་ནི་ནམ་མཁའི་ཁམས་དང་མཚུངས་ཏེ་དབྱེར་མེད་དཔྱད་དུ་མེད་
ཅེས་སོ། །དེ་ལྟར་བསྒོམས་པས་ཉམས་རྣམ་པ་གསུམ་འཆར་ཏེ། དབང་པོ་རབ་ལ་སྤྲོས་
བྲལ་གྱི་ཉམས་འཆར། དབང་པོ་འབྲིང་ལ་ཐོད་རྒལ་གྱི་ཉམས་འཆར། དབང་པོ་ཐ་མ་ལ་
ཤུགས་ཅན་གྱི་ཉམས་འཆར། དེ་ལ་དགོངས་ནས་མ་ཅིག་གི་ཞལ་ནས། གྲིམ་གྱིས་བསྒྲིམ་
ལ་ལྷོད་ཀྱིས་གློད། །བསྒོམ་པའི་གནད་ཅིག་དེ་ན་གདའ་གསུངས། ་ ་་
གཉིས་པ་རྒྱུན་དུ་བསྒོམ་པའི་ངོ་སྤྲོད་ནི། ལུས་གང་བདེའི་སྤྱོད་ལམ་བྱས་ལ།
དམིགས་པ་རླུང་སེམས་འདུས་པའི་ངོ་བོ་སྣང་ལ་རང་བཞིན་མེད་པ་ཆུ་ནང་གི་ཟླ་བ་ལྟ་བུ་དེ་
ལྟེ་བའི་འོག་ཙམ་དུ་བསྒོམ་ལ་གོང་མ་བཞིན་ཤེས་པར་བྱའོ། །གསུམ་པ་བསྒོམ་དྲན་པ་མེད་
ཅིང་ཡིན་ལ་བྱར་མེད་པ་ནི། རྐང་པ་རྡོ་རྗེའི་སྐྱིལ་ཀྲུང་བཅའ། ལག་པ་མཉམ་བཞག་གི་
ཕྱག་རྒྱ་བྱ། སྒལ་ཚིག་དྲང་པོར་བསྲང་། མགྲིན་པ་ཡུད་ཙམ་སྒུར་བར་བྱ། མིག་སྣའི་རྩེ་མོ་
ལ་གཏད་ལ། སེམས་འདས་པའི་རྗེས་མི་བཅད། མ་འོངས་པའི་སྡུན་མི་བསུ། ད་ལྟར་གྱི་
ཤེས་པ་གང་ཡང་ཡིད་ལ་མི་བྱེད་པར། རང་ལུགས་སུ། འབོལ་ལེ། ཤིག་གེ། ཧད་དེ། །
. 172



ཁྱད་པར་གྱི་ལེའུ་ལག་བརྒྱད་པ།
ཚོམ་མེ། བསྒོམ་བྱ་སྒོམ་བྱེད་ཀྱི་རྟོག་དཔྱོད་ཐམས་ཅད་དང་ཕྲལ་ལ་བཞག་གོ། །དེ་ལྟར་
ཡང་ལུང་ལས། གང་དྲན་པ་མེད་ཅིང་ཡིད་ལ་བྱར་མེད་པ་ནི་སངས་རྒྱས་རྗེས་སུ་དྲན་པའོ་
ཞེས་པ་དང་། གཟུགས་ནས་རྣམ་པ་ཐམས་ཅད་མཁྱེན་པ་ཉིད་ཀྱི་བར་དུ་ཡིད་ལ་མི་བྱའོ་
ཞེས་པ་དང་། ཤེས་རབ་ཀྱི་ཕ་རོལ་ཏུ་ཕྱིན་པ་ཡིད་ལ་མི་བྱེད་པ་ཉིད་པས་ཆོས་ཐམས་ཅད་
ཡིད་ལ་མི་བྱེད་པ་ཉིད་དོ། །ཤེས་རབ་ཀྱི་ཕ་རོལ་ཏུ་ཕྱིན་པ་མཉམ་པ་ཉིད་པས་ཆོས་ཐམས་
ཅད་མཉམ་པ་ཉིད་དོ། །ཤེས་རབ་ཀྱི་ཕ་རོལ་ཏུ་ཕྱིན་པ་སྐྱེ་བ་མེད་པ་ཉིད་པས་ཆོས་ཐམས་
ཅད་སྐྱེ་བ་མེད་པ་ཉིད་དོ། །ཤེས་རབ་ཀྱི་ཕ་རོལ་ཏུ་ཕྱིན་པ་འགག་པ་མེད་པ་ཉིད་པས་ཆོས་
ཐམས་ཅད་འགག་པ་མེད་པ་ཉིད་དོ། །ཞེས་འཕགས་པ་ཆོས་འཕགས་ཀྱིས་བྱང་ཆུབ་
སེམས་དཔའ་རྟག་ཏུ་ངུ་ལ་བྱས་སོ། །ཤེས་རབ་ཀྱི་ཕ་རོལ་ཏུ་ཕྱིན་པ་བསྒོམ་པ་ཉིད་ནི་ཆོས་
ཐམས་ཅད་བསྒོམ་པའོ་ཞེས་པས། འདི་ནི་སྐྱབས་འགྲོའི་རྗེས་དང་། ལུས་སེམས་བྲལ་
བའི་རྗེས་དང་། གཟན་བསྒྱུར་གྱི་རྗེས་དང་། ལྟ་བ་བདུད་ཀྱི་སྤྱོད་ཡུལ་དུ་མ་ཤོར་བའི་རྗེས་
དང༌། དུས་ཐམས་ཅད་དུ་བསྒོམ་པའོ། །བཞི་པ་ཉམས་ལེན་ཕུང་པོ་གཟན་བསྐྱུར་ལ་ལུང་
ལས། མགོ་དང་རྐང་ལག་གཏོང་ཞིང་ཞུམ་པའི་སེམས་ཀྱང་མེད་ཅེས་པས། དེ་ལ་གཉིས་
ཏེ་སྤྱིར་གཟན་དུ་བསྒྱུར་བ་དང་། བྱེ་བྲག་ཏུ་གཟན་དུ་བསྒྱུར་བའོ། །སྤྱིར་གཟན་དུ་བསྒྱུར་
པ་ལ་དོན་རྣམ་པ་གསུམ་སྟེ། སྦྱོར་བ་སྙིང་རྗེ་དང་བྱམས་པ་བསྒོམ་པ་དང་། དངོས་གཞི་
རང་གི་ལུས་ཕར་ཕྱིན་དྲུག་ལྡན་དུ་སྦྱིན་པར་བཏང་བ་དང་། རྗེས་བླ་ན་མེད་པའི་བྱང་ཆུབ་
ཏུ་བསྔོ་བ་བྱེད་པའོ། །དང་པོ་ནི། བདག་ལ་གནོད་པར་བྱེད་པའི་གདོན་འདིས་གཙོར་བྱས་
པའི་སེམས་ཅན་ཐམས་ཅད་སྙིང་རེ་རྗེ། སྙིང་རྗེ་བས་བདག་གི་ལུས་འདི་སྦྱིན་པར་བཏང་
དགོས་སྙམ་དུ་བསྒོམ་པ་དང་། གནོད་བྱེད་ལ་སོགས་ཀྱིས་གཙོར་བྱས་བགེགས་རིགས་
སྟོང་ཕྲག་བརྒྱད་ཅུ་ལ་སོགས་པ་མདུན་དུ་ཐིབས་སེ་བྱུང་བར་བསྒོམ་ལ། དེ་ནས་དངོས་
གཞི་ལ། རང་གི་ལུས་པོ་འདི་ཤིན་ཏུ་ཆེ་བ་གཅིག་ཏུ་བསྐྱེད་དེ། ལག་པ་གཡས་ན་ཤེས་རབ་
173



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
ཀྱི་རལ་གྲི་གཅིག་བསྒོམས་ནས། རང་གི་སྐེ་ནས་ཕར་རྦད་བཅད་ནས་སྦྱིན་པར་བཏང་
པས། གནོད་བྱེད་ལ་སོགས་པས་ཤ་ལ་དགའ་བས་ཤ་ལ་ཟ། ཁྲག་ལ་དགའ་བ་ཁྲག་ལ་
འཐུང་། རུས་པ་ལ་དགའ་བ་རུས་པ་མུར་བར་བསྒོམ། དེ་ནས་བྲང་ཁོག་པའི་ནང་དུ་དོན་
སྙིང་ལྔ་ལ་སོགས་པ་བཅུག་ནས་བྱིན་པས་གོང་བཞིན་ཟ་བར་བསྒོམ། རོ་སྟོད་ལག་པ་དང་
བཅས་པ་དང་། རོ་སྨད་རྐང་པ་དང་བཅས་པ་དང་། ཐམས་ཅད་སྦྱིན་པར་བཏང་བས་
གནོད་བྱེད་ལ་སོགས་པ་རྣམས་ཤ་ལ་དགའ་བས་ཤ་ལ་ཟ། ཁྲག་ལ་དགའ་བ་ཁྲག་ལ་
འཐུང་
། རུས་པ་ལ་དགའ་བ་རུས་པ་འཆའ་བར་བསྒོམ་ལ། ལུས་ལྷག་མ་ཏིལ་འབྲུ་ཙམ་མ་
ལུས་པར་རིལ་པོར་ཟོས་པར་བསྒོམ་མོ། །དེའི་རྗེས་ལ། སེམས་འདས་པའི་རྗེས་མི་བཅད།
མ་འོངས་པའི་སྡུན་མི་བསུ། ད་ལྟར་གྱི་ཤེས་པ་གང་ཡང་ཡིད་ལ་མི་བྱེད་པར་འབོལ་ལེ་
ཤིག་གེ་བཞག་གོ། །དེ་ནས་སྙིང་རྗེ་བསྒོམ། ལུས་གཟན་ཏུ་བསྒྱུར། སེམས་གནས་ལུགས་
ཀྱི་ངང་ལ་བཞག་གོ། །དེ་ལྟར་རེ་མོས་སུ་ཁོར་རོ་རོ་ཉིན་རྩེར། མཚན་ཡལ་གྱིས་བསྒོམ་མོ། །
རྗེས་བླ་ན་མེད་པའི་བྱང་ཆུབ་ཏུ་བསྔོ་བ་ནི། ཐུན་འཇོག་པའི་དུས་སུ། སངས་རྒྱས་ཆོས་དང་
ཚོགས་ཀྱི་མཆོག་རྣམས་ལ། །བྱང་ཆུབ་བར་དུ་བདག་ཉིད་སྐྱབས་སུ་མཆི། །བདག་གི་སྦྱིན་
སོགས་བགྱིས་པའི་བསོད་ནམས་ཀྱིས། །འགྲོ་ལ་ཕན་ཕྱིར་སངས་རྒྱས་འགྲུབ་པར་
ཤོག །ཅེས་ལན་གསུམ་བྱས་ལ། གང་བདེ་བའི་སྤྱོད་ལམ་བྱའོ། །དེ་ཡང་དང་པོ་སྙིང་རྗེ་
དང་བྱམས་པ་བསྒོམ་པ་སྦྱོར་བ། གཟན་བསྒྱུར་དང་གནས་ལུགས་ལ་འཇོག་པ་དངོས་
གཞི། བསྔོ་བ་བྱེད་པ་རྗེས་སོ། །དེ་ལྟར་སྙིང་རྗེ་དང་བྱམས་པ་ཞེ་སྡང་གི་གཉེན་པོར་འགྲོ།
གདོན་ཕོ་གདོན་དང་། ནད་གཟེར་ཟུག་ཞི་བར་བྱེད། གཟན་བསྐྱུར་བྱས་པས་འདོད་
ཆགས་ཀྱི་གཉེན་པོར་འགྲོ། ནད་ལྡང་དུམ་དང་། མོ་གདོན་ཞི་བར་བྱེད། གནས་ལུགས་ཀྱི་
ངང་ལ་བཞག་པས་གཏི་མུག་གི་གཉེན་པོར་འགྲོ། ཀླུ་གདོན་དང་། ནད་བྱིང་ཅན་ཞི་བར་
བྱེད་དོ། །དེ་ཡང་ལུས་གཟན་དུ་བསྒྱུར་བ་སྦྱིན་པའི་ཕ་རོལ་ཏུ་ཕྱིན་པ། དེ་སེམས་ཅན་གྱི་
་
174



ཁྱད་པར་གྱི་ལེའུ་ལག་བརྒྱད་པ། །
དོན་དུ་གཏོང་བས་ཚུལ་ཁྲིམས། ཁོང་ཁྲོ་མེད་པར་ལ་གཏོང་བས་བཟོད་པ། ཡང་དང་ཡང་
དུ་གཏོང་བས་བརྩོན་འགྲུས། མ་ཡེངས་པར་གཏོང་བས་བསམ་གཏན། རྗེས་གནས་
ལུགས་སྟོང་པ་ཉིད་ཀྱི་ངང་དུ་འཇོག་པས་ཤེས་རབ་ཀྱི་ཕ་རོལ་དུ་ཕྱིན་པའོ། །གཉིས་པ་བྱེ་
བྲག་ཏུ་གཟན་ལ་བསྐྱུར་བ་ནི། རང་གི་མིག་ལྟ་བུ་ན་ན། མིག་ན་བའི་སེམས་ཅན་རྣམས་
སྙིང་རེ་རྗེ། དེ་རྣམས་ཀྱི་མིག་ནད་ཞི་བར་བྱེད་པའི་ཆེད་དུ། བདག་གི་མིག་སྦྱིན་པ་བཏང་
དགོས་སྙམ་དུ་བསྒོམ་ལ། བགེགས་རིགས་སྟོང་ཕྲག་བརྒྱད་ཅུ་ལ་སོགས་མདུན་དུ་བྱུང་
བར་བསམ་སྟེ། རང་གི་མིག་སྦྱིན་པར་བཏང་ལ། སེམས་གང་དུའང་མི་རྟོག་པར་འཇོག་པ་
གོང་དང་འདྲའོ། །དེ་བཞིན་དུ་ལག་པ་ལ་སོགས་པ་གང་ན་བ་ལ་བྱའོ། །ལྔ་པ་ལྟ་བ་བདུད་
ཀྱི་སྤྱོད་ཡུལ་དུ་མ་ཤོར་བ་ནི། དེ་ལྟར་ཉམས་སུ་ལེན་པ་ལ་ལྷ་འདྲེའི་བར་ཆད་འོངས་ཏེ། དེ་
ཡང་རབ་གཟུགས་སྟོན་པའི་ཆོ་འཕྲུལ་དང་། འབྲིང་སྐད་འདོན་པའི་ཆོ་འཕྲུལ་དང་། ཐ་མ་
འདྲེས་གནོན་པའི་ཆོ་འཕྲུལ་དང་། རྨི་ལམ་གྱི་ཆོ་འཕྲུལ་དང་བཞི་འབྱུང་ངོ་། །དེ་རྣམས་
གང་བྱུང་ཡང་རབ་ཀྱིས་གནས་ལུགས་ཀྱི་སྟེང་དུ་བཞག །འབྲིང་གིས་ལུས་སེམས་བྲལ།:
ཐ་མས་ཕུང་པོ་གཟན་དུ་སྒྱུར་རོ། །དེ་ལ་རབ་ཀྱིས་གནས་ལུགས་ཀྱི་སྟེང་དུ་བཞག་ན་ནི།
ལྷ་འདྲེའི་ཆོ་འཕྲུལ་དེ་རྣམས་གང་བྱུང་ཡང་། རང་གི་སེམས་ཀྱི་ཆོ་འཕྲུལ་དུ་ཤེས་པར་
བྱས་ལ། ཆོ་འཕྲུལ་ཡིད་ལ་མི་བྱེད། ཤེས་པ་རང་ལུགས་སུ་ལྷོད་ཀྱིས་གློད་ལ། འབོལ་ལེ།
ཤིག་གེ་བཞག་པས། ལྷ་འདྲེའི་ཆོ་འཕྲུལ་ཐམས་ཅད་རང་ཞི་རང་གྲོལ་ནས་སླར་ཆོས་ཉིད་
ཀྱི་གྲོགས་སུ་འཆར་རོ། །འབྲིང་གིས་ལུས་སེམས་བྲལ་བ་ནི། ལྷ་འདྲེའི་ཆོ་འཕྲུལ་དེ་རྣམས་
གང་བྱུང་ཡང་། ལུས་སེམས་ཤག་གིས་ཕྲལ་ནས། སེམས་ནམ་མཁའ་ལ་བུན་གྱིས་བཏང་
ནས། ཤེས་པ་སྟོང་སངས་ཀྱིས་སོང་ནས། ལྷ་འདྲེའི་ཆོ་འཕྲུལ་སྟོང་སངས་ཀྱིས་འགྲོའོ། །
ཐ་མས་ཕུང་པོ་གཟན་དུ་བསྒྱུར་བ་ལ་ལྷ་འདྲེའི་ཆོ་འཕྲུལ་དེ་རྣམས་གང་བྱུང་ཡང་། ངའི་
ལུས་འདི་འདོད་ན་ད་ལྟ་ཁྱེར་ཅིག་སྙམ་དུ་བསམ་ནས། ལུས་ལོངས་ཀྱིས་བསྒྱུར་ལ།
175



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
སེམས་རང་ལུགས་སུ་ལྷོད་ཀྱིས་གློད་ནས་བཞག་པས། ཤེས་པ་སྟོང་སངས་ཀྱིས་སོང་ནས།
ལྷ་འདྲེའི་ཆོ་འཕྲུལ་སྟོང་སངས་ཀྱིས་འགྲོ་བར་འགྱུར་རོ། །མདོར་ན་ལྟ་བ་བདུད་ཀྱི་སྤྱོད་
ཡུལ་དུ་མ་སོང་བ་ནི། ལྷ་འདྲེའི་ཆོ་འཕྲུལ་གང་བྱུང་ཡང་དགེ་སྦྱོར་གྱི་གྲོགས་སུ་ཤེས་ན། ལྟ་
བ་བདུད་ཀྱི་སྤྱོད་ཡུལ་དུ་མ་ཤོར་བའོ། །དེ་ལྟར་མ་ཤེས་པར་ཆོ་འཕྲུལ་རང་རྒྱུད་དུ་བཟུང་ན།
ལྟ་བ་བདུད་ཀྱི་སྤྱོད་ཡུལ་དུ་སོང་བའོ། །གལ་ཏེ་ལྟ་བ་བདུད་ཀྱི་སྤྱོད་ཡུལ་དུ་སོང་ན་
གདམས་པ་ལ་ནན་ཏན་བྱ་ཞིང་། ཤེས་རབ་ཀྱིས་རང་བཞིན་མེད་པར་གཏན་ལ་དབབ་བོ། །
དྲུག་པ་ལུས་དང་སེམས་ཀྱི་འཕྲལ་གྱི་བར་ཆད་ཞི་བར་བྱ་བ་ནི། བླ་མའི་ཞལ་ལས་ཤེས་སོ། །
བདུན་པ་གཅོད་ཀྱི་དམ་ཚིག་བསྟན་པ་ནི། ཐུན་མོང་བའི་དམ་ཚིག་སྡིག་པ་མི་དགེ་བ་བཅུ་
སྤང་ཞིང་སེམས་ཅན་གྱི་དོན་དུ་དགེ་བ་བཅུ། ཕ་རོལ་ཏུ་ཕྱིན་པ་དྲུག་ལྡན་དུ་བསྒྲུབ་པར་
བྱའོ། །ཁྱད་པར་གྱི་དམ་ཚིག་ནི། བོན་ཆོག་དང་། སྨན་དཔྱད་དང་། འདྲེ་བརྡུང་རྣམས་དུས་
དང་རྣམ་པ་ཐམས་ཅད་དུ་མི་བྱའོ། །བརྒྱད་པ་ཉམས་སུ་བླངས་པའི་འབྲས་བུ་བསྟན་པ་ནི།
གནས་སྐབས་ཀྱི་འབྲས་བུ། ཐོགས་བཅས་ཀྱི་བདུད་དང་། ཐོགས་མེད་ཀྱི་བདུད་དང་།
དགའ་བྲོད་ཀྱི་བདུད་དང་། སྙེམས་བྱེད་ཀྱི་བདུད་རྣམས་ཞི་ནས་ལུས་ན་ཚ་ལས་གྲོལ།
སེམས་སྡུག་བསྔལ་ལས་གྲོལ་ཏེ་མཐར་ཐུག་སྐུ་གསུམ་གྱི་རང་བཞིན་དུ་སངས་རྒྱས་པར་
འགྱུར་རོ། །མ་ཅིག་ཇོ་མོའི་གདམས་ངག་ཕ་རོལ་ཏུ་ཕྱིན་པ་བདུད་ཀྱི་གཅོད་ཡུལ་ལས་ཁྱད་
པར་གྱི་ལེ་ལག་བརྒྱད་པ་ཞེས་བྱ་བ་ཨི་ཏི།། །།།



༄༅། །གནོད་ཐེམ་བཞི་པ་དང་གནད་ཀྱི་ཐེམ་
བདུན་པ་བཞུགས་སོ། །
གནད་ཐེམ་བཞི་པ། རྒྱལ་བའི་ཡུམ་ལ་ཕྱག་འཚལ་ལོ། །གནད་ཀྱི་གདམས་པ་འདི་
ལ་བཞི་སྟེ། གནས་ཀྱི་གནད་དང་། ལུས་དང་། ངག་དང་། ཡིད་ཀྱི་གནད་དོ། །དང་པོ་ནི།
གནས་རི་ཁྲོད་དམ་གཉན་ས་དང་། མཛེ་གནས་དང་། དུར་གསེབ་དང་། ཁང་སྟོང་འདྲེ་
ཅན་དང་། རེ་ཧུལ་ལ་སོགས་པར་བསྡད་ན་ཤུགས་ཀྱིས་རིག་པ་ཆུན་ནས་འོང་བ་ཡིན་ནོ། །
གནས་འཇིགས་སར་བསྡད་པས་ཡ་ང་བ་བྱུང་ཙ་ན་ལྟ་བའི་ཐོག་ཏུ་ཤུགས་ཀྱིས་ཁེལ་
ནས་འོང་བ་ཡིན་པས་དེ་ལྟར་འགྲིམས་ཤིག་ཨང་ངེ་། ལུས་ཀྱི་གནད་ནི། ལུས་མི་དབང་བ་
ཙུག་ཏུ་རྩ་བཞི་དང་ཤྭ་བཞི་ལ་སོགས་པ་གློད་ནས་བཞག་པས། ཤེས་པ་ལྷོད་ཀྱིས་འགྲོ་བ་
ཡིན། དྲན་པ་འགྱུས་ཀྱང་ནུས་པ་ཆུང་དུ་འགྲོ་བ་ཡིན། ཡང་ན། ལུས་བདག་པོ་ཤི་བའི་ཁང་
སྟོང་བཞིན་དུ་གཉེར་མེད་པར་ཁྲེས་སེ་བཞག་པ་ཡིན། ལར་ག་ན་འདུག་ཀྱང་ལུས་གློད་པ་
གལ་ཆེའོ། །
… ངག་གི་གནད་ནི། སུ་སྨྲ་བ་ཐམས་ཅད་ལ་བྲག་ཆ་ལྟ་བུར་བསྒོམ་པའོ། །སྒྲ་དེ་ལ་གོ་
བ་ཞིག་བླང་རྒྱུ་ཡོད་པ་དེ་ཅི་ཙུག་ཡིན་སྙམ་པའི་བསམ་པ་བཏང་ན་སྒྲ་གཡས་མེད་དུ་འགྲོ་
བ་ཡིན་ནོ། །ཡང་ན་དབྱངས་དུམ་རེ་བླངས་པས་སྐྱོ་བའང་སྐྱེ། ཉམས་ཀྱང་འཆར་བ་
ཡིན་ནོ། །གླེང་བསླང་ཡང་། སུ་ཤི་བ་དང་། སུ་སྡུག་པ་དང་། སུ་ཞིག་པ་དང་། གང་ཟག་
སུ་སྒོམ་བཟང་བ་དང་། སུ་གཏོང་ཕོད་ཆེ་བ་དང་། སུ་བླ་མ་ལ་ཞབས་ཏོག་ཆེ་བ་དང་། སུ་
ཕ་ཡུལ་སྤངས་པ་དང་། ཕཊ་བྱ་བ་ལ་སོགས་པ་བརྗོད་ནའང་ངེས་པར་བློ་ལྡོག་ནུས་པ་
177



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
ཡིན་ནོ། །འཇིག་རྟེན་འདིར་སྤྲོ་བའི་གཏམ་ཐམས་ཅད་བཤོལ། ལར་སྒྲ་གྲགས་སྟོང་དུ་གོ་
བར་གྱིས་ཤིག །
སེམས་ཀྱི་གནད་ནི། བེམ་རིག་བྲལ་བ་ཡིན་པས་བླ་མས་གསུངས་པ་བཞིན་དུ་བྱས་
པས་སེམས་རང་གྲོལ་དུ་འགྲོ། དྲན་པ་འགྱུས་ཀྱང་ནུས་པ་ཆུང་། རྩ་བྲལ་དུ་འགྲོ་བ་ཡིན།
ལར་བྱ་བ་ཙམ་བློས་བཏང་ནས་སེམས་ཉིད་བདེ་སྟོང་དུ་འགྲོ་བ་ཡིན། ཧད་དེ་བཞག་པས་
སྤྲོས་པ་ངང་གིས་ཞི་ནས་འགྲོ་བ་ཡིན། བསྒོམ་བསྒོམ་པོ་ཞིག་འདོད་ན་སླར་ལ་འདུ་ཤེས་
འཇུག་པ་ཡིན་པས། ལུང་ལས་ཀྱང་། འདུ་ཤེས་རྣམ་པར་བཤིག་ནས་སྤོང་བ་ཕ་རོལ་འགྲོ་
གསུངས་པས། འདུ་ཤེས་ཙམ་གློད་ཀྱིན་བཞག་པ་ལས་དམིགས་པ་བཙུད་ནས་བསྒོམ་རྒྱུ་
ཞིག་མེད་དོ། །རྟོག་པ་ནི་གཞི་མེད། སྣང་བ་ནི་རྨི་ལམ་ལྟ་བུའམ་ཆུ་ཟླ་ན་བུན་ལྟ་བུར་
ཟུངས་མི་ཐུབ་སྟེ། རྐྱེན་རང་ཡལ་དུ་འགྲོ་བས་གང་ལའང་ངེས་པར་མ་བཟུང་བས་སྤོང་བ་
ཡིན་ནོ། །ཨེ་མ་ཧོ། གནས་གནད་རི་ཁྲོད་འགྲིམ་པ་གཅེས། །ལུས་གནད་རྩ་བཞི་གློད་པ་
གཅེས། །ངག་གནད་ཉམས་དབྱངས་བླང་བ་གཅེས། །སེམས་གནད་འདུ་ཤེས་བཤིག་པ་
གཅེས། །འདི་ཡིས་གདམས་ངག་ཐམས་ཅད་རྫོགས། །དང་པོ་གནས་ཀྱི་གནད་ནི། དུར་
ཁྲོད་དང་གཉན་ཁྲོད་ལ་སོགས་པ་ཉམ་ང་བ་དང་། འཇིགས་པའི་རྟོག་པ་སྐྱེ་བ་གཅིག་
དགོས། དེ་མ་སྐྱེས་ན་གཅད་རྒྱུ་མེད་པའོ། །དེ་ནས་འཇིགས་པ་ལ་སོགས་པ་བྱུང་བ་དང་།
དེར་རང་གི་རྣམ་རྟོག་གིས་མདུན་བསུས་པས་ལན་པ་ཡིན་གྱིས། ཕྱི་རོལ་ན་ཡོད་མི་སྲིད་
པས། དེ་ཐོག་རང་དུ་བསྐྱུར་ནས་གློད་བཞག་པས་རང་གྲོལ་དུ་འགྲོ་བ་ཡིན་ནོ། །
གཉིས་པ་ལུས་གནད་རྩ་བཞི་གློད་པ་གཅེས་བྱ་བ་ནི། ལུས་ལ་གཅེས་འཛིན་གྱི་བློ་
མེད་པར་བྱས་ལ་སྤྱོད་ལམ་ཡང་གང་ལྟར་བདེ་བ་ལྟར་བསྡད་ལ། ལུས་སོག་ཕོན་ཐག་པ་
ཆད་པ་ལྟར་ལྷོད་གློད་ལ་ཤིགས་ཀྱིས་བཤིགས་ནས་འཇོག་པ་ཡིན་ནོ། །གསུམ་པ་ངག་གི་
གནད་ནི། སྨྲ་བརྗོད་ཐམས་ཅད་སྤངས་ལ་ལྐུག་པ་ལྟར་ཁ་རོག་བསྡད་པའོ། །བཞི་པ་
178



གནད་ཐེམ་བཞི་པ་དང་གནད་ཀྱི་ཐེམ་བདུན་པ།
སེམས་ཀྱི་གནད་ནི། ཡིད་ལ་བསམ་མནོ་དང་དྲན་པ་གང་ཡང་མེད་པར་ཡེངས་ཐབས་སུ་
ལྷོད་དེ་འབོལ་ལེ་མི་བསྒོམ་པར་འཇོག་པའོ། །འབོལ་ལེ། ཕྱད་དེ། མི་བསམ་པར་འཇོག་
པའོ། །དགའ་བ་དང་མི་དགའ་བ་ལ་སོགས་པའི་བློ་ཅི་སྐྱེས་ཀྱང་ཕཊ་བྱས་ནས་རྗེས་མི་
གཅོད་པར་རྒྱངས་ཀྱིས་བསྒྱུར་ལ་བཞག་གོ། །ཏོལ་སྐྱེས་པ་དང་བཅར་ཞི་ལ་བཞག་གོ། །
མི་བསྒོམ་པར་རང་ལུགས་སུ་གློད་ནས་འཇོག་པ་ཡིན་ནོ། །རྗེས་ལ་གནས་ལུགས་ཀྱི་ངང་
ལ་སྒྱུ་མ་ལྟ་བུའི་བློས། ལུས་ངག་ཡིད་གསུམ་གྱིས། ཐབས་ཀྱི་དགེ་སྦྱོར་ཡང་ཅི་ནུས་འབད་
པར་བྱའོ། །གནད་ཐེམ་བཞི་པ་ཞེས་བྱ་བ་ཨི་ཏི།
179



གངས་ཅན་སྐྱེས་མའི་དཔེ་ཚོགས་ལས། ། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ། .
༄༅། །གནད་ཐེམ་བདུན་པ་ཉུང་ངུ་བཞུགས་སོ། །
་
རྒྱལ་བའི་ཡུམ་ལ་ཕྱག་འཚལ་ལོ། །གནད་ཀྱི་གདམས་པ་འདི་ལ་བདུན་ཏེ། ཐེག་
ཆེན་ཟིལ་གྱིས་མནན་པ། གཉན་ཐོག་ཏུ་གཉན་དབབ་པ། སྐར་ཆེན་ཐིབས་འོག་ཏུ་
གཞུག་པ། གཉན་ཆེན་མཐའ་ལ་གཏད་པ། ལྷ་འདྲེ་གཉིས་ལ་ཉེ་རིང་མི་བྱ་བ། ཕྱིར་མི་
ལྡོག་པ་སྒོ་གཏན་ལྟ་བུ་དང་། ལོག་གནོན་གཟེར་བུ་ལྟ་བུའི་གདམས་ངག་གོ། ། ་
དང་པོ་ནི། འཇུག་པ་སྐྱབས་འགྲོ་སེམས་བསྐྱེད་ཀྱི་གདམས་ངག་ཉིན་ལན་གསུམ།
མཚན་ལན་གསུམ་བྱའོ། ། ་ ་
གཉིས་པ་གཉན་ཐོག་ཏུ་གཉན་དབབ་པ་ནི། གཉན་པ་གང་གཉན་ན། འཇིག་རྟེན་
ན་ཀླུ་ཡི་ཕོ་བྲང་གཉན། དེ་བས་ཀྱང་རྣལ་འབྱོར་པ་གང་ཡང་ཡིད་ལ་མི་བྱེད་པ་ཤེས་རབ་
ཀྱི་ཕ་རོལ་ཏུ་ཕྱིན་པ་དོན་སྐྱེ་མེད་ནམ་མཁའ་ལྟ་བུར་རྟོགས་པ་དེ་གཉན། དེ་ཙ་ན་ལྷ་འདྲེ་
ཡིས་གཟི་བརྗིད་མ་བཟོད་ནས་གཟུགས་དངོས་སུ་སྟོན་པ་དང༌། གཟུགས་མེད་པའི་སྐད་
འདོན་པ་དང་། འདྲེས་གནོན་པ་དང་། རྨི་ལམ་དུ་ཆོ་འཕྲུལ་སྣ་ཚོགས་སྟོན་པ་ལ་སོགས་པ་
གང་བྱུང་ཡང་། རབ་ཀྱིས་སྨྲ་བསམ་བརྗོད་མེད་ཀྱི་ངང་ལ་བཞག །འབྲིང་གིས་ལུས་
སེམས་བྲལ། ཐ་མས་ཕུང་པོ་གཟན་ལ་བསྐྱུར། དེ་ལ་དང་པོ་རབ་ཀྱིས་ནི། ལྷ་འདྲེའི་ཆོ་
འཕྲུལ་གང་བྱུང་ཡང་། ཡིད་ལ་མི་བྱེད་པར་ལྷོད་ཀྱིས་གློད་ནས་བཞག་པས། ལྷ་འདྲེའི་ཆོ་
འཕྲུལ་སྟོང་སངས་ཀྱིས་སོང་ནས། ཤེས་པ་བདེ་འབོལ་གྱིས་འོང་བ་ཡིན་ནོ། །དེའང་རབ་
ཀྱིས། བྱུང་ཡང་སེམས་ལས་བྱུང་། ཤེས་ཀྱང་སེམས་ཀྱི་ཆོ་འཕྲུལ་དུ་ཤེས་པས། ལྷ་འདྲེའི་
རྟོག་པ་མ་སྤངས་པར་རང་སར་གྲོལ་བ་ཡིན་ནོ། །དབང་པོ་འབྲིང་གིས། ལུས་སེམས་བྲལ་
180



གནད་ཐེམ་བཞི་པ་དང་གནད་ཀྱི་ཐེམ་བདུན་པ། ་
བ་ནི། ལྷ་འདྲེའི་ཆོ་འཕྲུལ་གང་བྱུང་བའི་དུས་སུ་ལུས་སེམས་ཤགས་ཀྱིས་ཕྲལ་ནས་སེམས་
ནམ་མཁའ་ལ་བུན་གྱིས་བཏང་བས། ལྷ་འདྲེའི་ཆོ་འཕྲུལ་སྟོང་སངས་ཀྱིས་སོང་ནས་ཤེས་
པ་བདེ་སྟོང་དུ་འཆར་རོ། །ཐ་མས་ཕུང་པོ་གཟན་དུ་བསྒྱུར་བ་ནི། ལྷ་འདྲེའི་ཆོ་འཕྲུལ་བྱུང་
བའི་དུས་སུ། ངའི་ལུས་འདོད་ན་ད་ལྟ་ཁྱེར་ཅིག་སྙམ་དུ་བསམ་ལ་ལུས་ལིངས་ཀྱིས་བསྒྱུར།
སེམས་ལྷོད་ཀྱིས་གློད་ནས་བཞག་པས། ལྷ་འདྲེའི་ཆོ་འཕྲུལ་སྟོང་སངས་ཀྱིས་སོང་ནས་
སེམས་བདེ་སྟོང་དུ་འཆར་རོ། །
གསུམ་པ་སྐར་ཆེན་ཐིབས་འོག་ཏུ་གཞུག་པ་ནི། དཔེར་ན་ཐོ་རངས་ཀྱི་སྐར་མ་
ཐམས་ཅད་ཉི་མའི་ཟེར་གྱིས་གནོན་པ་བཞིན་དུ། གདོན་སྣང་སྲིད་ཀྱི་ལྷ་འདྲེ་ཐམས་ཅད་
རིག་པ་ཁྱབ་གདལ་ཆེན་པོས་ཟིལ་གྱིས་ནོན་པའོ། །བཞི་པ་གཉན་ཆེན་མཐའ་ལ་གཏད་
པ་ནི། གཉན་སར་ཕྱིན་པའི་དུས་སུ་ལྷ་འདྲེ་དྲག་པོ་དང་ཐུག་ནས་ལུས་ལ་ན་ཚ་ལ་སོགས་
པ་བྱུང་ན། ཤིང་གཉན་རྩད་ནས་བཅད། ཆུ་གཉན་གཏིང་ནས་དཀྲུགས། ན་གཉན་བརྐོ།
བྲག་གཉན་བཤིག །དེའི་དུས་སུ་དབང་པོ་རབ་ཀྱིས་གང་ཡང་ཡིད་ལ་མི་བྱེད་པར་ཤེས་པ་
རང་ལུགས་སུ་ལྷོད་ཀྱིས་གློད་ལ་བྱ། འབྲིང་གིས་ལུས་སེམས་ཤག་གིས་ཕྲལ་ནས་སེམས་
ནམ་མཁའི་དབྱིངས་ལ་བུན་གྱིས་བཏང་ལ་བྱའོ། །ཐ་མས་གཟན་དུ་ལིངས་ཀྱིས་བསྒྱུར་ལ།
སེམས་གང་ཡང་ཡིད་ལ་མི་བྱེད་པར་ཤེས་པ་ལྷོད་ཀྱིས་གློད་ལ་བྱའོ། །དེ་ལྟར་ཞག་གཉིས་
གསུམ་བསྡད་ལ་བྱའོ། །དེ་ལ་དཔའ་བོའི་ལོག་འཐེན་ཟེར་བ་ཡིན། དེས་ནི་ཆོ་འཕྲུལ་ཞི་
ནས་འགྲོ་བ་ཡིན་ནོ། །
ལྔ་པ་ལྷ་འདྲེ་གཉིས་ལ་ཉེ་རིང་མི་བྱ་བ་ནི། ལྷ་ཞེས་བྱ་བ་གོང་དུ་མཆོད་དུ་མེད། འདྲེ་
ཞེས་བྱ་བ་འོག་ཏུ་བརྡུང་དུ་མེད། ཡར་སངས་རྒྱས་ལ་རེ་བ་མེད། མར་འཁོར་བ་ལ་དོགས་
པ་མེད། བར་ལམ་ལ་རྩོལ་སྒྲུབ་མེད། ཕྱི་ཁོ་ཐག་ཆོད། ནང་རྟོགས་པས་ཚིམ། བར་བྱ་
བྲལ་གཉིས་མེད་ཀྱི་ཡེ་ཤེས་མ་བཅོས་པའི་ངང་ལ་ཙན་གྱིས་བཞག་གོ། །
181



གངས་ཅན་སྐྱེས་མའི་དཔེ་ཚོགས་ལས།། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
དྲུག་པ་ཕྱིར་མི་ལྡོག་པ་སྒོ་གཏན་ལྟ་བུའི་གདམས་ངག་ལ། གཅོད་པའི་དུས་དང་
གཅིག །ཆོད་པའི་དུས་དང་གཉིས། ཚར་བའི་དུས་དང་གསུམ། ལྡོག་པའི་དུས་དང་བཞི།
ལོག་གནོན་གྱི་དུས་དང་ལྔའོ། །དང་པོ་ནི། སོ་མ་རྣམ་པ་གསུམ་གྱི་དུས་སམ། ཡང་ན་རང་
གི་རྒྱུད་ལ་ཉོན་མོངས་པ་དང་རྣམ་རྟོག་སྐྱེས་པའི་དུས་དང་། ཁྱད་པར་དུ་འཇིགས་པ་དང་
སྐྱུག་བྲོ་བའི་དུས་དང་། སྙིང་མི་དགའ་བའི་དུས་དང་། ཤེས་པ་འཕྲོ་བ་ལ་སོགས་པ་ནམ་
བྱུང་བའི་དུས་སུ་གཅོད་དགོས་སོ། །གཉིས་པ་ཆོད་པའི་དུས་ནི། གོང་གི་ཆོ་འཕྲུལ་ལ་
སོགས་པ་གང་ལའང་ཉམ་ང་བ་དང་བག་ཚ་བ་མེད་པར་རང་གྲོལ་དུ་སོང་བའོ། །གསུམ་པ་
ཚར་བའི་དུས་ནི། གཉན་སར་ཞག་གཉིས་གསུམ་ལོན་ཙ་ན། ཆོ་འཕྲུལ་ལ་སོགས་པ་
སངས་ཀྱིས་སོང་ནས། གནས་དེ་ཉམས་དགའ་ཞིང་སྡོད་སྙིང་འདོད་པ་ནི་ཕྱིའི་ཚར་ཚད་དོ། །
ལུས་ཀྱི་ན་ཚ་ལ་སོགས་ལས་གྲོལ་ཞིང་ལུས་མདངས་སྟོབས་དང་ལྡན་པ་ནི་ནང་གི་ཚར་
ཚད་དོ། །ཤེས་པ་བདེ་སིང་པའམ། སྟོང་སངས་པའམ། བག་དྲོ་འུར་བའམ། ཤེས་པ་
གསལ་སིང་། དྭངས་སྙིགས་ཕྱེད་པ་དང་། རྐྱེན་གང་བྱུང་ཡང་གྲོགས་སུ་འཆར་ཞིང་གང་
ལའང་། སྙེམས་མི་འཇུག་ཙམ་ན་ཚར་བ་ཡིན་ནོ། །བཞི་པ་ལྡོག་པའི་དུས་ནི། ལྷ་འདྲེ་ལ་
སོགས་པའི་ཆོ་འཕྲུལ་གང་བྱུང་བ་དེ་ལ་བྲེད་ནས་བྲོས་ན་ལྡོག་པ་ཡིན་ནོ། །ལར་གང་ལ་
བཅད་པ་དེ་ལ་མ་ཆོད་པར་ལས་ན་ལྡོག་པ་ཡིན་ནོ། །ལྔ་པ་ལོག་ནོན་གྱི་དུས་ནི། ཉམ་ང་ན་
ང་ཐོག །བག་ཚ་ན་ཚ་ཐོག །སྐྱུག་བྲོ་ན་བྲོ་ཐོག །འཇིགས་ན་འཇིགས་ཐོག །རྟོག་པ་གང་
སྐྱེས་པ་དེ་ལ་ཐོག་འགེལ་བྱ། དེའང་མ་ཆོད་ཀྱི་བར་དུ་རྦད་ཁམ་བསྐྱེད་ལ་ཡང་དང་ཡང་དུ།
མ་ཆོད་པར་ལོག་པ་དེའི་སྟེང་དུ་ཐོག་འགེལ་བྱའོ། །དེ་ལྟར་བྱས་པས་ཆོད་པ་ལ་ཡང་
དགའ་བའི་བློ་མི་བྱ་བར་གཏད་མེད་དུ་བསྒྱུར་རོ། ། ་ ་ ་
བདུན་པ་ལོག་གནོན་གཟེར་བུ་ལྟ་བུའི་གདམས་ངག་ལ་ལྔ་སྟེ། མཛེ་ཅན་ཕོ་མོ་ལ་
བཅད་པ་དང་། འགོ་བའི་ནད་ལ་བཅད་པ་དང་། མཁོན་དང་ཟས་ལ་བཅད་པ་དང་།
182



གནད་ཐེམ་བཞི་པ་དང་གནད་ཀྱི་ཐེམ་བདུན་པ།།
ཕྱོགས་ངན་ལ་བཅད་པ་དང་། མོ་ངན་པ་དང་། རྨི་ལམ་ངན་པ་ལ་བཅད་པ་དང་ལྔའོ། །
དེའི་དུས་སུ་དབང་པོ་རབ་ཀྱིས་གང་ཡང་ཡིད་ལ་མི་བྱེད་པའི་ངང་དུ་ཤེས་པ་རང་ལུགས་སུ་
བཞག་པར་བྱའོ། །འབྲིང་གིས་ལུས་སེམས་ཤག་གིས་ཕྲལ་ལ་སེམས་ནམ་མཁའ་ལ་བུན་
གྱིས་བཏང་ལ་བྱའོ། །དབང་པོ་ཐ་མས་ལུས་གཟན་དུ་ལིངས་ཀྱིས་བསྒྱུར་ལ་སེམས་ལྷོད་
ཀྱིས་གློད་པར་བྱའོ། །གནད་ཀྱི་ཐེམ་ཡིག་བདུན་པ་ཞེས་བྱ་བ་ཨ་མ་ཇོ་མོའི་གསུང་ཨི་ཏི། །
183



གངས་ཅན་སྐྱེས་མའི་དཔེ་ཚོགས་ལས།
མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
༄༅། །གསང་བ་ཐུགས་ཀྱི་སྒྲོན་མེ་སོགས་ཐོར་བུ་པ་
མང་པོ་བཞུགས་སོ། ། ་་
བླ་མ་ཡི་དམ་མཁའ་འགྲོའི་ཚོགས་ལ་ཕྱག་འཚལ་ལོ། །གདོད་ནས་རྣམ་དག་དབྱེར་
མེད་དབྱིངས། །དོན་གྱི་གཏེར་ཆེན་རིན་ཆེན་མཛོད། །ཡོན་ཏན་ཀུན་གྱི་མཆོག་འཛིན་པ། །
ཀུན་གྱི་ཡུམ་གྱུར་རྒྱལ་བའི་བཀའ། །དེ་སྟོན་བླ་མ་དམ་པ་ལ། །ཇི་ལྟར་མཉེས་པའི་ཡོན་
ཕུལ་ནས། །ཕྱི་ནང་གསང་བའི་སྙེམས་ཐག་བཅད། །སྣང་སྲིད་འཁོར་འདས་མ་ལུས་ཀུན། །
ཐམས་ཅད་རང་གི་སྙེམས་ཡིན་པས། །རང་གི་སྙེམས་ཐག་གཅད་པར་བྱ། །སྐྱབས་སུ་འགྲོ་
དང་མཆོད་པ་དང་། །བེམ་རིག་དབྲལ་དང་གདམས་ངག་གདབ། །ངོ་སྤྲོད་ཞལ་གྱི་
གདམས་པའོ། །སྐྱབས་སུ་འགྲོ་བའི་མོས་པ་བསྐྱེད། །མཆོད་པ་རྒྱ་ཆེན་འཁྲི་བ་བཅད། །
བེམ་རིག་ཕྲལ་བས་ལུས་སེམས་སྦྱངས། །གདམས་ངག་བཏབ་པས་ཚིག་དོན་དབྱེ། །ལྔ་པ་
ངོ་སྤྲོད་གདམས་པ་ལ། །ཕྱི་ཡི་སྙེམས་ཐག་གཅོད་ཀྱིས་བཅད། །ནང་གི་སྙེམས་ཐག་ངོ་
སྤྲོད་ཀྱིས། །རྒྱུད་ལ་ལེགས་པར་བཏབ་ལ་བཅད། །གསང་བའི་སྙེམས་ཐག་བར་དོར་
བཅད། །ཕྱི་ཡི་སྙེམས་ཐག་གཅོད་པོ་ལ། །བདུད་ངོས་བཟུང་དང་བཅད་པའི་ཐབས། །རྣམ་
པ་གཉིས་ཀྱི་བྱེ་བྲག་ལས། །དང་པོ་བདུད་ངོས་བཟུང་བ་ནི། །ཐོགས་བཅས་བདུད་དང་
ཐོགས་མེད་བདུད། །དགའ་བྲོད་བདུད་དང་སྙེམས་བྱེད་བདུད། །འོན་ཀྱང་སྙེམས་བྱེད་
བདུད་དུ་འདུས། །གཉིས་པ་བཅད་ཐབས་བསྟན་པ་ནི། །ཐོགས་བཅས་ཡུལ་གྱི་འཁྲི་བ་
བཅད། །ཐོགས་མེད་ཡིད་ཀྱི་འཁྲི་བ་བཅད། །དགའ་བྲོད་ཞེན་པའི་འཁྲི་བ་བཅད། །
སྙེམས་བྱེད་བདག་གི་འཁྲི་བ་བཅད། །ནང་གི་ངོ་སྤྲོད་གདམས་པ་ལ། །ལུས་གནད་རྩ་བཞི་
་
་ ་ 184
་



གསང་བ་ཐུགས་ཀྱི་སྒྲོན་མེ་སོགས་ཐོར་བུ་པ་མང་པོ།
གློད་པ་དང་། །སེམས་གནས་འདུ་ཤེས་བཤིག་པ་དང་། །ཕྱི་རོལ་དམིགས་པའི་ཡུལ་མ་
བསམ། །ནང་དུ་རིག་པའི་རྟེན་མ་བཅའ། །སེམས་ཉིད་མ་བཅོས་གློད་ལ་བཞག། །གསང་
བའི་སྙེམས་ཐག་བར་དོར་བཅད། །དེ་བས་རྣམ་པ་གསུམ་ཡིན་ཏེ། །སྐྱེ་ཤིའི་བར་དོར་ལྟ་
སྤྱོད་བསྲེ། །རྨི་ལམ་བར་དོར་སེམས་ངོས་བཟུང་། །སྲིད་པའི་བར་དོར་འཁྲུལ་པ་ལྡོག །དེ་
ལྟར་ལྟ་སྤྱོད་བསྲེ་བ་ལ། །སྐྱེས་བུ་འགའ་ཞིག་སྤྱོད་ཡུལ་ནི། །ལྟ་བ་གཞི་ལ་ལུས་པ་སྟེ། །
ཐམས་ཅད་སྤྲོས་བྲལ་ཡིན་ཟེར་ནས། །གཙང་དང་མི་གཙང་ལྷ་དང་འདྲེ། །བདག་དང་
གཞན་དང་འཛིན་ལ་སོགས། །ལྟ་སྤྱོད་གཉིས་སུ་བསྲེ་མ་ཤེས། །དེ་ཡི་སྐྱོན་གྱིས་འཁོར་
བར་འཁྱམས། །དེ་ལྟ་བུ་ཡི་སྐྱོན་མཐོང་ན། །དེ་ནི་དུས་ལ་བབ་པ་སྟེ། །གཙང་དང་མི་
གཙང་ལ་སོགས་པ། །ཐམས་ཅད་སྙེམས་སུ་ཤེས་པར་བྱ། །དབང་པོ་རབ་ཀྱི་གཅད་བྱ་ནི། །
མེད་པའི་ཚུལ་གྱིས་གཅད་པར་བྱ། །དབང་པོ་འབྲིང་གིས་སྣ་ཚོགས་སུ། །སྣང་ཡང་གཉིས་
སུ་མེད་པར་བཅད། །དབང་པོ་ཐ་མས་ལུས་སྲོག་ལ། །སེར་སྣ་མེད་ཅིང་གཅེས་འཛིན་
དོར། །གཙང་འཛིན་ཆེ་ན་མི་གཙང་བསྲེ། །གཡེང་ལ་དགའ་ན་རི་ཁྲོད་འགྲིམ། །འདྲེ་རྟོག་
ཆེ་ན་གཉན་སར་ཉོལ། །སྲོག་ལ་བར་ཆད་བྱུང་དོགས་ནས། །རྩོལ་བས་ཉམས་སུ་ལེན་པ་
འབྱུང་། །ཉམས་སུ་བླངས་པས་རིག་པ་ཆུན། །དེ་ནི་ཐབས་ཀྱི་རྒྱལ་པོ་ཡིན། །གཉིས་པ་རྨི་
ལམ་བར་དོ་ནི། །སྙེམས་སུ་བཟུང་དང་ཡ་ང་སྤངས། །དྲན་མེད་ངང་ལ་བཞག་པའོ། །
སྙེམས་བྱེད་བྱུང་ན་གཉན་སར་ཉལ། །ལྷ་འདྲེའི་ཆོ་འཕྲུལ་སྣ་ཚོགས་པ། །ཐམས་ཅད་རང་
གི་སྙེམས་ཡིན་ཏེ། །བདེན་པར་གྲུབ་པ་གང་ཡང་མེད། །དེ་ལྟར་ཤེས་པས་རྨི་ལམ་དུ། །ཆུ་
བོ་ཆེན་པོས་ཁྱེར་བ་དང་། །མེ་དཔུང་ཆེན་པོས་ཚིག་པ་དང་། །གཡང་ས་ཆེན་པོར་ལྷུང་བ་
དང་། །དམག་དཔུང་ཆེན་པོ་ལ་སོགས་པ། །ཆོ་འཕྲུལ་བྱེ་བྲག་ཅི་རྨིས་ཀྱང་། །སྙེམས་སུ་
ཤེས་པ་ཙམ་གྱིས་གྲོལ། །དྲན་མེད་ངང་དུ་བཞག་པ་ནི། །སྐྱེ་ཤིའི་བར་དོ་གོམས་པ་ཡིས། །
རྨི་ལམ་དུས་སུ་སྙེམས་སུ་ཤེས། །མ་བཅོས་འོད་གསལ་ཆེན་པོ་འབྱུང་། །གསུམ་པ་སྲིད་
དུང་ཆེན་པོ་མེད། །དེ་ལྟརས་པ། །ཐམས་ཅད་པ།
185



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
པའི་བར་དོ་ལ། །འཁོར་བ་དག་གིས་ལ་བཟླ་བ། །དེ་ཡང་དང་པོའི་བྱེ་བྲག་གིས། །ལམ་
དང་འབྲས་བུ་འོད་གསལ་གསུམ། །དཔེར་ན་མར་ལ་མར་བཞག་ལྟར། །འོད་གསལ་
གཉིས་པོ་དབྱེར་མི་ཕྱེད། །འཁོར་བའི་རྒྱུ་ནི་ལྡོག་པ་ཡིན། །འཕྲེང་གིས་ཆགས་སྡང་ལྡོག་
པ་ཡིན། །དེ་ཡི་དུས་སུ་ཕོར་སྐྱེ་ན། །མ་ལ་འདོད་ཆགས་སྐྱེ་བ་ཡིན། །ལ་ལ་ཞེ་སྡང་སྐྱེ་བ་
ཡིན། །མོ་རུ་སྐྱེ་ན་དེ་ལས་ལྡོག །དེ་ལྟར་གཉིས་ཀྱི་མངལ་དུ་འཇུག །དེ་བས་གདམས་པ་
ཟབ་མོའི་གནད། །རང་གི་དྲན་པས་ཟིན་བྱས་ལ། །ཕོ་ལ་མོ་བདུད་གནོད་པ་ཡིན། །མོ་ཡི་
སྙེམས་ཐག་ཆོད་ལ་ཐོངས། །མོ་ལ་ཕོ་བདུད་གནོད་པ་ཡིན། །ཕོ་ཡི་སྙེམས་ཐག་ཆོད་ལ་
ཐོངས། །ཕོ་མོ་གཉིས་སུ་མེད་ལགས་ཀྱི། །སེམས་ཉིད་མ་བཅོས་གློད་ལ་ཞོག །ཐ་མ་ཞེན་
མེད་ཚུལ་གྱིས་ནི། །སེམས་ཅན་གཞན་དོན་བསྒྲུབ་བྱའི་ཕྱིར། །སྐྱེ་གནས་འདམ་པའི་
གདམས་ངག་ལ། །མ་ནོར་རྒྱལ་བའི་དགོངས་པ་འདིས། །ཕྱོགས་མེད་ལམ་དུ་འཇུག་པ་
ཡིན། །རྒྱལ་བའི་བཀའ་དང་བླ་མའི་གསུང་། །རང་གི་ཐོས་དང་སྒོམ་པའི་ཉམས། །ཚིག་
དོན་ལེགས་པར་བཀོད་པ་འདིས། །གནས་གསུམ་ཌཱ་ཀི་མ་མཉེས་ཀྱང་། །ཞེ་འདོད་མེད་
པར་ཡི་གེར་བཀོད། །ནད་གེགས་སེལ་བའི་སྒྲོན་མེ་འདི། །མ་ནོར་ཐུགས་ནས་བཏོན་པ་
ཡིན། །འཁྱོག་མེད་ལམ་གྱི་གེགས་སེལ་ཡིན། །འབྲས་བུ་མངོན་དུ་འབྱིན་པ་ཡིན། །རིན་
ཆེན་སེམས་ཀྱི་ཐེམ་ཡིག་ཡིན། །ཨ་མ་ཇོ་མོས་རྒྱལ་བའི་སྙན་དུ་བརྒྱུད་པ་དམར་ཁྲིད་ཞལ་
གྱི་གདམས་པ་ནད་གེགས་སེལ་བའི་སྒྲོན་མེ་ཞེས་བྱ་བ་ཨི་ཏི། ། ， །
186



༄༅། །བར་དོ་གེགས་སེལ་སྒྲོན་མེ་བཞུགས་སོ། །
བླ་མ་དམ་པ་རྣམས་ལ་ཕྱག་འཚལ་ལོ། །མ་ཇོ་མོའི་གདམས་ངག་བར་དོ་གེགས་
སེལ་གྱི་སྒྲོན་མེ་འདི་ལ་གཉིས་ཏེ། ཐུན་མོང་གི་བར་དོ་དང་། ཁྱད་པར་གྱི་བར་དོའོ། །ཐུན་
མོང་གི་བར་དོ་ལ་བཞིའོ། །སྐྱེ་ཤིའི་བར་དོ་གློ་བུར་གྱི་བདུད་གཞོམ། །རྨི་ལམ་གྱི་བར་དོ་
དྲན་རིག་གི་བདུད་གཞོམ། །འཆི་བའི་བར་དོ་ཞེན་ཆགས་ཀྱི་བདུད་གཞོམ། །སྲིད་པའི་
བར་དོར་འབྱུང་བའི་བདུད་གཞོམ་མོ། །
གཉིས་པ་བྱེ་བྲག་གི་བར་དོ་ལ་དྲུག་སྟེ། བདག་གཞན་གཉིས་ཀྱི་བར་དོར་གདམས་
ངག་གི་གནད་མེད་ན། ཐེག་པ་གཞན་ལས་བོགས་མི་ཐོན་ཏེ། འཁྲུག་པ་ཕམ་པའི་བློན་པོ་
དང་འདྲའོ། །འཁོར་འདས་གཉིས་ཀྱི་བར་དོར་ཆོས་ཉིད་ཀྱི་གནས་ལུགས་མ་ཤེས་ན།
ལམ་རྒྱུས་མེད་པའི་ཚོང་པ་དང་འདྲ་སྟེ། ས་ལམ་གྱི་བྱེ་བྲག་མི་ཤེས། སྐྱེ་ཤི་གཉིས་ཀྱི་བར་
དོར་ཆོས་སྐུའི་ངོ་སྤྲོད་མ་ཤེས་ན། སྒྲོན་མེ་མེད་པའི་མུན་ཁང་དང་འདྲ་སྟེ། མ་རིག་པའི་མུན་
པ་ལ་སངས་པའི་དུས་མི་འོང་། མཉམ་རྗེས་གཉིས་ཀྱི་བར་དོར་རྒྱུན་གྱི་འབྲལ་མེད་མ་
ཤེས་ན། ལྟ་སྒོམ་གྱིས་རྐྱེན་མི་ཐུབ་སྟེ། ཆུ་ཕྲན་ཐན་པས་བསྐམས་པ་དང་འདྲའོ། །ལུས་
སེམས་གཉིས་ཀྱི་བར་དོར་གོལ་སྒྲིབ་ཀྱི་བརྡར་ཤ་མ་ཆོད་ན། དྲེད་མོ་རྡོས་ལ་བཏགས་པ་
དང་འདྲ་སྟེ། འཁོར་བ་ལས་མི་གྲོལ། རང་བཞིན་སྲིད་པའི་བར་དོར་འཚང་གི་གནད་མ་
ཤེས་ན། ཆེ་བའི་ཡོན་ཏན་འབྱིན་པར་མི་ནུས་ཏེ། རིན་པོ་ཆེ་འདམ་དུ་བྱིང་བ་དང་འདྲའོ། །
དེས་ན་བར་དོའི་གནད་ཤེས་པ་གལ་ཆེའོ། །བར་དོའི་གེགས་སེལ་སྒྲོན་མེ་ཞེས་བྱ་བ་ཁྱད་
པར་འཕགས་པའི་གདམས་པ་ཨི་ཏི། །
187



གངས་ཅན་སྐྱེས་མའི་དཔེ་ཚོགས་ལས།
མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
s
༄༅། །རྩ་ཚིག་ལྔ་པ་བཞུགས་སོ། །
་ མ་ཅིག་ཡེ་ཤེས་མཁའ་འགྲོ་ལ་ཕྱག་འཚལ་ལོ། །མ་ཅིག་གི་གདམས་པ་འདི་ལ་
གཉིས་ཏེ། གལ་པོ་ཆེ་བཅུ་བདུན། རྩ་ཚིག་ལྔའོ། །་
དེ་ལ་ངོ་སྤྲོད་རྣམ་གསུམ་གྱི་གནས་ལུགས་ཀྱི་དོན་རང་གི་རྒྱུད་ལ་སྦྱར་དགལ་བར་
བསྟན་པ་དང་། ཤེས་པར་བྱ་བ་རྣམ་པ་གསུམ་གྱིས་གནས་ལུགས་དེ་ལམ་དུ་བསླང་བ་དང་།
གཅད་བྱའི་བདུད་བཞི་ངོས་བཟུང་བ་དང་། བདུད་བཞིའི་གཉེན་པོར་ཏིང་འཛིན་བསྒོམ་
པར་བསྟན་པ་དང་། དེ་ལྟར་བྱས་ཀྱང་མ་ཆོད་ན་གནད་ལ་དབབ་པ་རྣམ་པ་གསུམ་གྱིས་ལ་
བཟླ་བར་བསྟན་པའོ། ། ་་
དང་པོ་ནི། ལུས་སེམས་གཅུད་ལ་བོར་ལ་ངོ་སྤྲད་པ་དང་
། ནམ་མཁའ་གོ་འབྱེད་ལ་
ངོ་སྤྲད་པ་དང་། གནས་ལུགས་བཞི་ལ་ངོ་སྤྲད་པའོ། །དང་པོ་ནི། ཀོག་གིས་ལངས་ལ་རྐང་
པ་གཉིས་གཤིབས། ལག་པ་གཉིས་སྤྱི་བོར་ཐལ་མོ་སྦྱར་ལ་ལུས་ཧྲིལ་གྱིས་བསྒྲིམས།
སེམས་གཅུད་ལ་བོར་བ་ནི་སྐྱབས་འགྲོ་གསུམ་བྱ་ཞིང་ཚད་མེད་བཞི་བསྒོམས། གཉིས་པ་
ནི་ལུས་ལ་གཞིག་འགྲེལ་ཞིག་བཏང་ལ་མ་ཆགས་པའི་སེམས་ཀྱིས་རང་གི་སེམས་རིག་པ་
འདི་རྐང་འཐིལ་ནས་ཡར་ལ་དྲངས་ལ་སྤྱིར་བོར་སྒོམ་པའམ། ཡང་ན་སེམས་དེ་ཨའི་རྣམ་
པར་བསྒོམ་ལ་རླུང་དང་ཆས་ནས་པུས་མོ་ནས་ལྟེ་བ་དང་སྙིང་ཁ་དང་མགྲིན་པ་དང་སྤྱི་བོའི་
བར་དུ་སླེབ་ཙ་ན། དགའ་ཡལ་ཡལ་བ་དང་། བག་དྲོ་འུར་བ་དང་བདེ་སིང་སིང་དང་སོལ་
སོལ་དང་ཧྲིག་ཧྲིག་པར་བསྒོམས་ལ། དེ་ནས་ཚངས་བུག་ནས་རྒྱངས་ཀྱིས་བཏོན་ལ། ནམ་
མཁོར་གཞུ་གང་ཙམ་གྱི་སྟེང་དུ་འུར་འུར་པའམ་ཅོང་ཅོང་པའི་སྒྲ་དང་ཆས་ཏེ་ཟ་འོག་གི་
188



གསང་བ་ཐུགས་ཀྱི་སྒྲོན་མེ་སོགས་ཐོར་བུ་པ་མང་པོ།
གུར་དབུབ་པ་ལྟར་དུ་ལྷུབས་སེ་བསྒོམ་མོ། །གསུམ་པ་ནི། ནམ་མཁའི་མཐའ་ཚོལ་དུ་
གཞུག་སྟེ། བཙལ་བས་མ་རྙེད་པ་དེ་སྟོང་པ། སྟོང་པ་དེའི་ངང་དུ་རིག་པ་དང་དབྱེར་མེད་དུ་
བསྲེས་ལ། ཅིར་ཡང་མ་གྲུབ་པ་ཡོད་མེད་དང་གཟུང་འཛིན་དང་བླང་དོར་དང་བྲལ་ཏེ།
ཡིད་ལ་མི་བྱེད་པར་ལྷོད་ཀྱིས་གློད་ལ་བཞག །ཨ་མའི་ཞལ་ནས། འགྲོ་ཡང་ནམ་མཁའི་
ངང་ནས་འགྲོ། །སྡོད་ཀྱང་ནམ་མཁའི་ངང་ལ་སྡོད། །ཟ་ཡང་ནམ་མཁའི་ངང་དུ་ཟ། །
ཉལ་ཡང་ནམ་མཁའི་ངང་དུ་ཉལ། །ཞེས་གསུངས་སོ། ། ་
གཉིས་པ་ཤེས་པར་བྱ་བ་རྣམ་པ་གསུམ་ནི། རབ་ཆོས་ཉིད་དུ་ཤེས་པ། འབྲིང་
སེམས་སུ་ཤེས་པ། ཐ་མ་འཁྲུལ་པར་ཤེས་པའོ། །དང་པོ་ནི། ཆོས་ཐམས་ཅད་ཀྱི་རང་
བཞིན་གདོད་མ་ནས་སྐྱེ་བ་མེད་ཅིང་སྤྲོས་པ་དང་བྲལ་བར་སྨྲ་བསམ་བརྗོད་དུ་མེད་པར་
ཐག་ཆོད་པའོ། །གཉིས་པ་ནི། བདེ་སྡུག་དང་དགྲ་གཉེན་དང་ལྷ་འདྲེ་ལ་སོགས་པ་གཉིས་
སུ་སྣང་ཚད་རང་གི་སེམས་ཡིན། སེམས་རྩ་བྲལ་སྟོང་པ་ཡིན། སྟོང་པ་ཆོས་སྐུ་ཡིན་པར་
ཐག་བཅད་དོ། །གསུམ་པ་ནི། སྣང་བ་འདི་སེམས་ལས་ཐ་དད་པ་དང་བདེན་པར་བཟུང་
བས་ལྷ་འདྲེ་དང་དགྲ་གཉེན་ལ་སོགས་པ་དང་། རང་གི་ལུས་ལ་བདེན་པར་བཟུང་བས་
འཁྲུལ་ནས་འདུག་སྙམ་དུ་ཐག་བཅད་ལ། འཁྲུལ་པ་ལ་ཞེན་པ་མེད་པར་ལུས་གཟན་དུ་
བསྒྱུར་ལ་སེམས་རང་ལུགས་སུ་བཞག་གོ། ། །
བདུད་བཞི་ནི། ཐོགས་བཅས་དང་ཐོགས་མེད་དང་དགའ་བྲོད་དང་སྙེམས་བྱེད་དང་
བཞིའོ། །དེ་ཐམས་ཅད་ཀྱང་སྙེམས་བྱེད་དུ་འདུས་སོ། །གཉེན་པོ་ཏིང་འཛིན་བཞི་ནི།
ཐོགས་བཅས་བདུད་ཀྱི་གཉེན་པོར་དཔའ་བོ་ལྟ་བུའི་ཏིང་ངེ་འཛིན་ཏེ། དཔེར་ན་མི་སྡར་མ་
བརྒྱའི་གསེབ་ཏུ་དཔའ་བོ་གཅིག་གིས་ཐམས་ཅད་འཇོམས་པ་དེ་བཞིན་དུ་ཐོགས་བཅས་
ཀྱི་བདུད་ལ་བཅད་དོ། །ཐོགས་མེད་ཀྱི་བདུད་ཀྱི་གཉེན་པོ་སེང་གེ་རྣམ་བསྒྱིངས་ཀྱི་ཏིང་ངེ་
འཛིན་ཏེ། དཔེར་ན་གཅན་གཟན་ཐམས་ཅད་ཀྱང་སེང་གེ་རྩལ་གསུམ་རྫོགས་པ་གཅིག་
189



གངས་ཅན་སྐྱེས་མའི་དཔེ་ཚོགས་ལས། ་ མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
གིས་གཞན་ཐམས་ཅད་ཟིལ་གྱིས་གནོན་པ་བཞིན་དུ་བག་ཚ་མེད་པར་ཉམས་སུ་བླང་ངོ༌། །
དགའ་བྲོད་ཀྱི་བདུད་ནི་གཉེན་པོ་སྒྱུ་མ་ལྟ་བུའི་ཏིང་ངེ་འཛིན་གྱིས་བཅད་དེ། དཔེར་ན་སྒྱུ་
མའི་མཁན་པོས་སྐྱེས་པ་དང་བུད་མེད་དང་རྟ་གླང་ལ་སོགས་པ་སྤྲུལ་ནས་ཡོད་ཀྱང་། དེ་
རྣམས་ལ་ཆགས་ཞེན་མེད་པ་ལྟར་དུ་ཡུལ་རྫས་ལ་སོགས་པ་ཐམས་ཅད་ལ་སྒྱུ་མ་ལྟར་ཤེས་
པས་ཞེན་མེད་དུ་བཅད་དོ། །སྙེམས་བྱེད་ཀྱི་བདུད་ནི། གཉེན་པོ་རྡོ་རྗེ་ལྟ་བུའི་ཏིང་ངེ་
འཛིན་གྱིས་ཏེ། དཔེར་ན་རྡོ་རྗེ་ཕ་ལམ་གྱིས་ཐམས་ཅད་ཕར་འཇོམས་ལ་ཚུར་མི་ཚུགས་པ་
བཞིན་དུ། ཉོན་མོངས་རྣམ་རྟོག་ཐམས་ཅད་ཕར་གཅོད་ཅིང་ཚུར་མི་ཚུགས་སོ། །དེའང་ཡི་
དམ་གྱི་ལྷ་འོད་སྒོར་རེ་བྱུང་བ་དང་གནོད་བྱེད་མཆེ་བ་ཙ་རེ་བྱུང་བ་གཉིས་ཀྱང་། ངོ་བོ་ལ་
བཟང་ངན་ནམ་ཐ་དད་མེད་པར་རོ་མཉམ་མོ། །དེ་བཞིན་དུ་བདེ་གསལ་གྱི་ཉམས་དང་
དུག་གསུམ་གྱི་རྟོག་པ་གཉིས་ཀྱང་སེམས་ལ་ཐ་དད་མེད་པ་ལ་སྔ་ཕྱི་མེད་པར་ཐག་
བཅད་དོ། །
༢ ལ་བཟླ་བ་གསུམ་ནི། གཉན་ཐོག་ཏུ་གཉན་དབབ་པ་དང་། ཤིང་ཆེན་རྩད་ནས་
བཅད་པ་དང་། ཐེག་ཆེན་ཟིལ་གྱིས་མནན་པ་དང་གསུམ་མོ། །དང་པོ་ནི་འདྲེ་གང་གནོད་
པ་དང་དགྲ་གང་ཡོད་པ་དང་མི་གཙང་བ་གང་ནས་བྱུང་བ་ལ་སོགས་པ་དེ་མ་ཐག་ཏུ་སླར་
ཕར་བསྲེའོ། །གཉིས་པ་ནི། དཔེར་ན་ཤིང་ཆེན་རྩད་ནས་བཅད་པ་ནི། ཤིང་ཡལ་ག་ནས་
བཅད་པས་ཐམས་ཅད་ཆོད་པར་མི་འགྱུར་ལ་རྩ་བ་ནས་བཅད་པས་ཐམས་ཅད་ཆོད་པ་
ལྟར་དུ། རྣམ་རྟོག་གཅིག་བཅད་པས་ཐམས་ཅད་མི་ཆོད་ལ་དེ་ཐམས་ཅད་རང་བཞིན་མེད་
པར་ཤེས་པས་ཐམས་ཅད་རང་གྲོལ་དུ་འགྲོ་བའོ། །གསུམ་པ་ནི། མི་འདོད་པའི་རྐྱེན་ཅི་
བྱུང་ཡང་ཐོག་འགེལ་དུ་བྱས་ལ་འབྱུང་བཞིའི་ཕུང་པོ་གཟན་དུ་བསྒྱུར་ལ་སེམས་སྟོང་ཉིད་
ཀྱི་ངང་དུ་བཞག་པར་བྱ་ཡི་ཐབས་གཞན་མི་བཙལ་ལོ། །རྩ་ཚིག་ལྔ་པ་རྫོགས་སོ།། །།
190



༄༅། །ཡང་གསང་ཐུགས་ཀྱི་སྒྲོན་མེ་བཞུགས་སོ། །
བླ་མ་དམ་པ་རྣམས་ལ་ཕྱག་འཚལ་ལོ། །མ་ཇོ་མོའི་གདམས་པ་ཡང་གསང་ཐུགས་
ཀྱི་སྒྲོན་མེ་འདི་ལ་དོན་བདུན་ཏེ། བདུད་བཞི། གཅོད་བཞི། གནད་བཞི། ཆིངས་བཞི།
བསྲུང་བ་གསུམ། ལོག་ནོན་གཅིག །འབྲས་བུ་དང་བདུན་ནོ། །
དང་པོ་བདུད་བཞི་ནི། ཐོགས་བཅས་ཐོགས་མེད་དགའ་བྲོད་སྙེམས་བྱེད་དོ། ། །
་གཉིས་པ་གཅོད་བཞི་ནི། དངོས་ཅན་ཡུལ་གྱི་འཁྲི་བ་གཅོད་པ། དངོས་མེད་ཡིད་ཀྱི་
འཁྲི་བ་གཅོད་པ། ཞེན་ཆགས་དགའ་བྲོད་ཀྱི་འཁྲི་བ་གཅོད་པ། སྙེམས་བྱེད་བློའི་འཁྲི་བ་
གཅོད་པའོ། །
གསུམ་པ་གནད་བཞི་ནི། དབེན་པ་གནས་ཀྱི་གནད། བཅའ་བ་ལུས་ཀྱི་གནད།།
འགྱུ་བ་ངག་གི་གནད། བཞག་པ་སེམས་ཀྱི་གནད་དོ། །
བཞི་པ་ཆིངས་བཞི་ནི། རྐྱེན་བདེ་སྡུག་ཅི་བྱུང་ཡང་ཐབས་གཞན་མི་བཙལ་བར་
གཉན་ས་དང་རི་ཁྲོད་འགྲིམ་པར་བྱ། དུས་གསུམ་རྒྱུན་ཆད་མེད་པར་སེམས་མ་བཅོས་པ་
ལ་གནས་པར་བྱ། སྲོག་ལ་གཅེས་འཛིན་མེད་པར་དོར་ནས་ལུས་སྲོག་གཟན་དུ་བསྒྱུར་
བར་བྱ། ཚེ་འདིའི་བྱ་བ་བློ་ཡིས་བཏང་ནས་ཆགས་སྡང་རྗེས་མེད་དུ་བསླབ་པར་བྱའོ། །
ལྔ་པ་བསྲུང་བ་གསུམ་ནི། ལོག་ཆེན་མཐའ་ལ་གཏད་པ། སྐར་ཆེན་ཐིབས་འོག་ཏུ་
གཞུག་པ། ཐེག་ཆེན་ཟིལ་གྱིས་མནན་པའོ། །དྲུག་པ་ལོག་ནོན་ནི། མེ་ཉིད་ཀྱིས་ནི་ཚིག་པ་
ལ༑ ༑མེ་དེ་ཉིད་ཀྱིས་གདུངས་པ་བཞིན། །སླར་གཅོད་ལོག་ནོན་གདམས་པའི་གནད། །
ཐོག་འགེལ་གནད་དུ་ཤེས་པ་གཅེས། །ཞེས་སོ། །
191



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
བདུན་པ་འབྲས་བུ་ནི། ལུས་ལ་འཛིན་མེད་རྒྱལ་བའི་སྐུ། །ངག་ལ་འཛིན་མེད་རྒྱལ་
བའི་གསུང་། །ཡིད་ལ་འཛིན་མེད་རྒྱལ་བའི་ཐུགས། །འཛིན་མེད་ཆོས་ལས་མ་གཏོགས་
པ༑ ༑རྒྱལ་བའི་དགོངས་པ་གཞན་ན་མེད། །ཅེས་གསུངས་སོ།། །། །
192



༄༅། །བཞི་ཚན་རྣམ་པ་གཉིས་ཀྱི་མན་ངག་བཞུགས་སོ། །
ཡེ་ཤེས་མཁའ་འགྲོ་མ་ལ་ཕྱག་འཚལ་ལོ། །མ་ཅིག་གིས་ཞལ་འཆད་རྣམ་པ་བཞི་
བསྟན་པ་ནི། སྣང་བ་རང་རྒྱུད་པར་མི་བཟུང་བ་དང་གཅིག །དུས་རྒྱུན་པར་མ་བཅོས་པའི་
ངང་ལ་བཞག་པ་དང་གཉིས། ན་ཚ་སྡུག་བསྔལ་ཅི་བྱུང་ཡང་གཉན་ས་རི་ཁྲོད་འགྲིམ་པ་མ་
གཏོགས་པ་ཐབས་གཞན་མི་བཙལ་བ་དང་གསུམ། དེའི་དུས་སུ་ལུས་སྲོག་གཟན་དུ་
བསྒྱུར་བ་དང་བཞིའོ། །དེ་ལ་དང་པོ། མོ་མས་འདྲེར་བཟུང་བ་དང་གཏོ་སྟོན་པ་དང་། རྩིས་
མཁན་གྱིས་ཀག་ཆེ་གཏོ་བཅོས་འདི་ལྟར་གྱིས་ཟེར་བ་དང་། སྨན་པས་ནད་འདི་ཡིན་སྨན་
འདིས་ཕན་ཟེར་བ་རྣམས་ལ་བདེན་པར་མི་འཛིན་པ་གལ་ཆེའོ། །
གཉིས་པ་སྡུག་བསྔལ་བ་དང་བདེ་བའི་རྩོལ་བ་དོར་ལ་བློས་བཏང་སྙོམས་སུ་བཞག་
པར་བྱའོ། །གསུམ་པ་ནད་ཀྱིས་ཉེན་པ་དང་། གདོན་གྱིས་གཙེར་བ་དང་། སྡུག་བསྔལ་
གྱིས་ཕོག་པའི་དུས་སུ་གཉན་ས་རི་ཁྲོད་དུ་བསྡད་ཅིང་རིམ་གྲོ་སྨན་སྤྱད་ལ་སོགས་ཙབ་
རྩུབ་དོར་བས་སོ། །དེའི་དུས་སུ་ལུས་སྲོག་གཟན་དུ་སྒྱུར་བ་ནི། ལུས་ལིངས་ཀྱིས་བོར་ལ།
མི་རོའམ་སྡོང་དུམ་མམ། མཛེ་པོའི་དོར་རྟ་བཞིན་དུ་དགོས་པ་མེད། ཕངས་པ་མེད་པར་
བདག་མེད་དུ་བཞག་གོ། །སེམས་ཀློད་ལ་ནམ་མཁའ་བཞིན་དུ་བཞག་གོ། །ཆིངས་པ་
བཞིའི་གདམས་པ་རྫོགས་སོ། །
དེའི་རྗེས་ལ་གནད་རྣམ་པ་བཞི་ནི། ཐ་མལ་པའི་བློ་དང་བྲལ་ནས་མི་མ་ཡིན་གྱི་
གྲོང་ཁྱེར་འགྲིམ་པ་དང་གཅིག །སེམས་གནས་ལུགས་ཀྱི་སྟེང་དུ་འཇོག་ཅིང་ལུས་གཟན་
དུ་སྒྱུར་བ་དང་གཉིས། ཆོས་ཐམས་ཅད་སེམས་སུ་ངོ་སྤྲོད་པ་དང་གསུམ། ཏིང་ངེ་འཛིན་
193



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
རྣམ་པ་གསུམ་གྱིས་ངེས་མེད་དུ་ཉམས་སུ་བླངས་པ་དང་བཞིའོ། །དང་པོ་ལ་ཐ་མལ་པའི་
བློ་ནི་འཇིག་རྟེན་གྱི་བྱ་བས་ཁྱེར་བ་རྟེན་གྱི་ཐ་མལ་པ་ཡིན་པས་དེ་དང་བྲལ་ནས་མི་མ་ཡིན་
གྱི་གྲོང་ཁྱེར་འགྲིམ་པ་ནི། གང་ན་མི་མ་ཡིན་འདུ་བའི་ས་འགྲིམ་པའོ། །གཉིས་པ་སེམས་
གནས་ལུགས་ཀྱི་ངང་ལ་བཞག་པ་ནི། ཕྱི་སྣང་བ་རང་གྲོལ་དུ་བཞག །ནང་རིག་པ་འཛིན་
མེད་དུ་བཞག །བར་ཚོགས་དྲུག་ལྷུག་པར་བཞག་གོ། །ལུས་གཟན་དུ་བོར་བ་ནི། གཅེས་
འཛིན་གྱི་བློ་དང་ཕྲལ་ནས་གཟན་དུ་སྒྱུར་བའོ། །་་་་་་
གསུམ་པ་ནི། སེམས་ངོ་སྤྲད་ནས་བདུད་བཞི་རང་གི་སེམས་སུ་འདུས་པས་རང་གི་
སེམས་སུ་བཅད་པའོ། །དེ་ལྟར་ཆོད་ན་ཕྱི་སྣང་བ་ལ་ཞེན་པ་ཆུང་། ནང་སེམས་ཉིད་ལ་འགྲོ་
བ་མེད། གསང་བ་ཉམས་མྱོང་ལ་དམིགས་པ་མེད་པའོ། །བཞི་པ་ཏིང་ངེ་འཛིན་གསུམ་ནི།
་ སྒྱུ་མ་ལྟ་བུའི་ཏིང་ངེ་འཛིན་ལ་རློམ་སེམས་མེད་ན་སངས་རྒྱས་ཡིན། དཔའ་བར་འགྲོ་བའི་
ཏིང་ངེ་འཛིན་ལ་ཉམ་ང་མེད་ན་སངས་རྒྱས་ཡིན། རྡོ་རྗེ་ལྟ་བུའི་ཏིང་ངེ་འཛིན་ལ་དམིགས་
པ་མེད་ན་སངས་རྒྱས་ཡིན། དེ་ལ་དང་པོ་སྒྱུ་མ་ལྟ་བུ་སྒོམ་པའི་དུས་སུ་རྨི་ལམ་བཟང་པོ་
དང་ཆོ་འཕྲུལ་ཆེན་པོ་དང༌། མདོར་ན་ལྷ་དང་ལྷ་མོས་མཆོད་པ་ཕུལ་བས་མེ་ཏོག་གི་ཆར་
བབས་པ་དང་། རིན་པོ་ཆེ་གཅལ་དུ་བཀྲམ་པ་དང་། གདུགས་དང་ཕུར་མ་ལ་སོགས་པས་
མཆོད་པ་སྣ་ཚོགས་འབུལ་བ་བྱུང་ཡང་དགའ་བའི་འདུ་ཤེས་མི་བསྐྱེད་དོ། ། །
གཉིས་པ་དཔའ་བར་འགྲོ་བ་ནི། བདག་ལ་སྟག་གཟིག་དོམ་དྲེད་ལ་སོགས་པ་དང་
སྦྲུལ་ནག་མགོ་དགུ་ལ་སོགས་པས་ཁྱོད་ཀྱི་སྙིང་ཕུད་ང་ལ་བྱིན་ཟེར་བའམ། སྙིང་ཕྱུང་བ་
འདི་རང་ཡིན་ཟེར་ནའང་གང་ལའང་འཇིགས་པ་མི་བྱའོ། །དེ་གཉིས་ཀ་རང་སེམས་ཡིན་
པར་ཁྱད་མེད་དོ། །གསུམ་པ་རྡོ་རྗེ་ལྟ་བུའི་ཏིང་ངེ་འཛིན་ནི། གཉན་སར་སྒོམ་དུས་སུ་ཆོ་
འཕྲུལ་ཅི་བྱུང་ཡང་མ་མཐོང་ན། མ་མཐོང་བ་དེ་ཀ་ཆོས་ཉིད་མཐོང་བས་འདོད་ཐོག་ཏུ་
བྱའོ། །སྡུད་པ་ལས་ཀྱང་། གཟུགས་རྣམས་མ་མཐོང་ཚོར་བ་དག་ཀྱང་མ་མཐོང་ཞིང་། །
194



གསང་བ་ཐུགས་ཀྱི་སྒྲོན་མེ་སོགས་ཐོར་བུ་པ་མང་པོ།
འདུ་ཤེས་མཐོང་བ་མེད་ལ་འདུ་བྱེད་མ་མཐོང་ཞིང་། །གང་ལ་རྣམ་པར་ཤེས་དང་སེམས་
ཡིད་མཐོང་མེད་པ། །དེ་ནི་ཆོས་མཐོང་ཡིན་ཞེས་དེ་བཞིན་གཤེགས་པས་བསྟན་ཞེས་
གསུངས་སོ། །དེའང་བྱིང་རྒོད་གཉིས་དང་བྲལ་ན་གསལ་བའི་ཚད། སེམས་ལ་སེམས་
ཀྱིས་བལྟས་ན་གསལ་བའི་ཚད། སེམས་ཉིད་རང་ལུགས་ལ་གནས་ན་གསལ་བའི་ཚད།
ཅིར་ཡང་མ་གྲུབ་པ་དེ་བསྒོམ་དུ་མེད་པའི་ཚད་ཅེས་པ་ཚད་རྣམ་པ་བཞིའི་སྒོ་ནས་རྡོ་རྗེ་ལྟ་
བུའི་ཏིང་ངེ་འཛིན་ཉམས་སུ་བླང་ངོ་། །བཞི་ཚན་རྣམ་པ་གཉིས་ཀྱི་མན་ངག་ཨ་མ་ཇོ་མོའི་
ཞལ་ནས་གསུངས་པ་རྫོགས་སོ།། །
195



གངས་ཅན་སྐྱེས་མའི་དཔེ་ཚོགས་ལས།
མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
༈ ཤེས་བྱ་བཞི་སྐོར་གྱི་མན་ངག་བཞུགས་སོ། ། །
བླ་མ་དམ་པ་རྣམས་ལ་ཕྱག་འཚལ་ལོ། །གཅོད་ཀྱི་གདམས་པ་ཤེས་བྱ་བཞི་སྐོར་གྱི་
མན་ངག་བསྟན་པ་ནི། འདྲེ་ལ་མི་འཇིགས་པའི་ལྟ་བ། ནད་ལ་མི་འཇིགས་པའི་སྒོམ་པ།
རྐྱེན་ལ་མི་འཇིགས་པའི་སྤྱོད་པ། སྡུག་བསྔལ་ལ་མི་འཇིགས་པའི་ཉམས་ལེན་དང་བཞིའོ། །
དེ་ལ་ཤེས་བྱའི་གཉེན་པོ་བཞི་སྟེ། འདྲེ་སེམས་སུ་ཤེས་པའི་ཤེས་བྱ་དང་། ནད་སློབ་དཔོན་
དུ་ཤེས་པའི་ཤེས་བྱ་དང་། རྐྱེན་དངོས་གྲུབ་ཏུ་ཤེས་པའི་ཤེས་བྱ་དང་། སྡུག་བསྔལ་ཆོས་
ཉིད་དུ་ཤེས་པའི་ཤེས་བྱའོ། །དང་པོ་འདྲེ་སེམས་སུ་ཤེས་པས་ཉམ་ང་བག་ཚ་མེད། གཉིས་
པ་ནད་སློབ་དཔོན་དུ་ཤེས་པས་གདམས་ངག་གི་བསྐུར་འདེབས་བྱེད།
གསུམ་པ་རྐྱེན་དངོས་གྲུབ་ཏུ་ཤེས་པས་བར་ཆད་རང་སར་གྲོལ། བཞི་པ་སྡུག་
བསྔལ་ཆོས་ཉིད་དུ་ཤེས་པས་བདེ་བ་རྒྱུན་མི་འཆད་པའོ། །ཤེས་བྱ་བཞི་སྐོར་གྱི་གདམས་
ངག་ཅེས་བྱ་བ་རྫོགས་སོ།། །།
196



༄༅། །ཤེས་རབ་སྐྲ་རྩེའི་གནད་ཀྱི་གདམས་པ་
བརྒྱད་བཞུགས་སོ། །
བླ་མ་དམ་པ་རྣམས་ལ་ཕྱག་འཚལ་ལོ། །གནད་ཀྱི་གདམས་པ་བརྒྱད་ལ། འགྲོ་
ལུགས་གསུམ་གྱིས་མནན་ཏེ་སྙེམས་ཐག་བཅད་པ་དང་གཅིག །ཉམས་སུ་བླང་བས་
གནས་ཕྱིན་ཅི་མ་ལོག་པར་བསྟན་པ་དང་གཉིས། ཉལ་ཐབས་གསུམ་གྱིས་བློའི་བཞག་
ཐབས་བསྟན་པ་དང་གསུམ། བརྟགས་ཐབས་གསུམ་གྱིས་ལྷ་འདྲེ་སློང་ངམ་མ་སློང་
བརྟགས་པ་དང་བཞི། ཞི་ཐབས་གསུམ་གྱིས་རྣམ་རྟོག་རྩད་བཅད་ཅིང་ཆོས་ཉིད་དུ་ལ་བཟླ་
བ་དང་ལྔ། ཤེས་པ་གསུམ་གྱིས་དོན་ཉམས་སུ་བླངས་པ་དང་དྲུག །བསྲེ་བ་ལྔས་མཉམ་
རྗེས་མེད་པར་རྒྱུན་དུ་ཉམས་སུ་བླང་བ་དང་བདུན། དམ་ཚིག་གསུམ་གྱིས་ཉམས་བསྐྱང་
ཞིང་བོགས་དབྱུང་དང་བརྒྱད་དོ། །དང་པོ་འགྲོ་ལུགས་གསུམ་ནི། སེང་གེ་ལྟར་འགྲོ་བ་དང་།
སྟག་ལྟར་འགྲོ་བ། ཐོག་ལྟར་འགྲོ་བའོ། །དེ་ཡང་སྙེམས་ཐག་བཅད་ནས་ཟིལ་གྱིས་མནན་
པ་དང་། རིག་པ་ལ་ངར་བཏགས་པ་དང་། སྤྲོ་བ་བསྐྱེད་དེ་ཐག་བཅད་པའོ། །
གཉིས་པ་གནས་ནི། གཡའ་རི། གངས་རི། ཕུག་སྟོང་། གྲོག་ཕུག །རེ་ཧྲུལ། བླ་
གབ་མེད་པའོ། །རིམ་པ་བཞིན། མཁའ་འགྲོའི་གནས་རྟོགས་པ་འཆར་བ་དང་། ཉམས་
རྟོགས་སྐྱེ་བ་དང་། ནུས་པ་འཆར་བ་དང་། དབེན་པའི་ཉམས་སྐྱེ་བ་དང་། ནུས་པ་འབྱུང་བ་
དང༌། བདེ་བ་འཆར་བའོ། །ཉལ་ཐབས་གསུམ་ནི། རྒྱལ་པོ་ལྟར་ཉལ་བ། སྨྱོན་པ་ལྟར་
ཉལ་བ། བཙུན་མོ་ལྟར་ཉལ་བའོ། །དེ་ཡང་ཉམ་ང་མེད་པ་དང་། གློ་བུར་དུ་འཇིགས་པ་
མེད་པ་དང༌། སྒོ་གསུམ་ཐ་མལ་དུ་མི་སྡོད་པ་གསུམ་ལམ་དུ་བྱའོ། །བརྟགས་ཐབས་
197



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
གསུམ་ནི། དངོས་སུ་བསྟན་པ། སྐད་འབྱིན་པ། རྨི་ལམ་དུ་འོང་བའོ། །དེ་ཡང་གཟུགས་
སམ་འོད་དང་། མི་སྙན་པའི་ཚིག་དང་། ཆོ་འཕྲུལ་སྣ་ཚོགས་པའོ། །ཞི་ཐབས་གསུམ་ནི།
ལན་ཚྭ་ལྟར་ཞི་བ། འབྲུ་ཚུགས་སུ་ཞི་བ། སྒྱུ་མ་ལྟར་ཞི་བའོ། །དེ་ཡང་ལན་ཚྭ་ཆུར་བཅུག་
པ་བཞིན་རྟོག་པ་ཆོས་ཉིད་དུ་ཞི་བ་དང་། དམིགས་པ་གཏད་པས་ཞི་བ་དང་། སྐྱེ་མེད་དྲན་
པས་ཞི་བའོ། །ཤེས་པ་གསུམ་ནི། སེམས་ཆོས་ཉིད་དུ་ཤེས་པ། གནས་གཞལ་ཡས་ཁང་དུ་
ཤེས་པ། ཆོ་འཕྲུལ་དངོས་གྲུབ་ཏུ་ཤེས་པའོ། །དེ་ཡང་དྲན་པ་རྩ་བྲལ་དུ་དང༌། ་ཉམས་
དགའ་བྱིན་ཆེ་བ་དང་། རང་རྒྱུད་དུ་མ་བཟུང་བས་སོ། །བསྲེ་བ་ལྔ་ནི། བདག་གཞན་བསྲེ་བ།
བེམ་རིག་བསྲེ་བ། སེམས་དང་ཆོས་ཉིད་བསྲེ་བ། གཉིད་དང་བསམ་གཏན་བསྲེ་བ། དུས་
རྒྱུན་དུ་སྤྱོད་ལམ་དང་བསྲེ་བའོ། །དེ་ཡང་གཉིས་མེད་དུ་དང་། སེམས་སྣ་ཚོགས་རིག་པའི་
སྣང་བར་དང་། སྣ་ཚོགས་རང་གྲོལ་དུ་དང་། གཉིད་གསལ་སྟོང་དུ་དང་། འགྲོ་ཉལ་འདུག་
སྡོད་དུའོ། །དམ་ཚིག་གསུམ་ནི། གཉན་ས་བརྩམས་ནས་མི་བཤོལ། ཉལ་ས་མི་སྤོ། ཟླ་བ་
རེ་ལ་ཞག་བདུན་བདུན་གཅོད་མི་བཅག་པའོ། །དེ་ཡང་དུས་ནམ་ཡང་དང་། གཉན་སར་
ཞིག་གསུམ་ཚུན་ཆོད་དུ་དང་། རིའམ་གཉན་སར་རོ། །འདི་དག་རིམ་པ་ལྟར་དུ་སྦྱར་བས་
གསལ་བར་བྱེད་དོ། །ཤེས་རབ་སྐྲ་རྩེའི་གནད་ཀྱི་གདམས་པ་བརྒྱད་ཨི་ཏི། མ་ཇོ་མོའི་ཞལ་གདམས་སོ།། །།
198



༈ ལྟ་སྒོམ་སྤྱོད་འབྲས་ཀྱི་ལ་བཟླ་བཞུགས་སོ། །
བླ་མ་དམ་པ་རྣམས་ལ་ཕྱག་འཚལ་ལོ། །ལྟ་བ་ལ་བལྟ་རྒྱུ་མེད་པར་ལ་བཟླ། སྒོམ་
པ་ལ་བསྒོམ་རྒྱུ་མེད་པར་ལ་བཟླ། སྤྱོད་པ་ལ་སྤྱད་རྒྱུད་མེད་པར་ལ་བཟླ། འབྲས་བུ་
བསྒྲུབ་རྒྱུ་མེད་པར་ལ་བཟླའོ། །
གཅོད་ཀྱི་གདམས་པ་ལྟ་སྒོམ་སྤྱོད་འབྲས་ཀྱི་ལ་བཟླ་ཞེས་བྱ་བ་ཁྱད་པར་ཟབ་པའི་
གདམས་པ་ཨི་ཏི།། །།
199



གངས་ཅན་སྐྱེས་མའི་དཔེ་ཚོགས་ལས།
མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
༄༅། །ཚིག་གསུམ་རྟ་དྲུག་པ་མགུལ་ཁུག་མའོ། །
ན་མོ་གུ་རུ་སིདྡྷཾ། མ་ཇོ་མོ་ལབ་ཀྱི་སྒྲོན་མེའི་གདམས་པ་ཚིག་གསུམ་རྟ་དྲུག་པ་ཞེས་
བྱ་བ། ཁམས་པ་རྡོར་རྒྱལ་ལ་གདམས་པ་ནི་གསུམ་སྟེ། དབྱིངས་དང་རིག་པ་བསྲེ་བའི་
དུས་དང་། དབྱིངས་དང་རིག་པ་བསྲེ་བའི་ཐབས་དང་། དབྱིངས་དང་རིག་པ་འདྲེས་པའི་
རྟགས་དང་གསུམ་མོ། །
1. དང་པོ་སྲེ་བའི་དུས་ནི། གཉན་ས་རི་ཁྲོད་འགྲིམ་པའི་དུས་སུ། རྐྱེན་ནི་ཚ་དང་སྡུག་
བསྔལ་དང་ཉོན་མོངས་པ་དུག་ལྔ་གང་རིག་སྐྱེས་པ་དེའི་དུས་སུ་དབྱིངས་དང་རིག་པ་བསྲེ་
དགོས།
གཉིས་པ་ཐབས་ནི་རྐྱེན་ངན་གང་བྱུང་ཡང་རབ་ཀྱིས་རྐྱེན་དྲན་མེད་སྙེམས་མེད་དུ་
ལམ་དུ་ཁྱེར་བ། འབྲིང་གིས་སེམས་མ་བཅོས་པར་རང་ལུགས་སུ་བཞག་པ། ཐ་མས་ཤ་
ཁྱེར་ཁྲག་ཁྱེར་བྱ་བའོ། །དེའི་སྐབས་སུ་དབྱིངས་དང་རིག་པ་བསྲེ་བ་བྱ་བ་དེ། དབྱིངས་
གཞི་སྟོང་པ་ཉིད་སངས་རྒྱས་ཀྱིས་མ་མཛད། སེམས་ཅན་གྱིས་མ་བཅོས། གཉིས་ཀས་མ་
བསླད་པ་རང་ལུགས་སུ་གནས་པ། དེ་ལ་རིག་པ་དྲན་པ་ཅན་དུག་ལྔ་རུ་འགྱུར་བ་འདི་ཐིམ་
པ་ལ་དབྱིངས་དང་རིག་པ་བསྲེ་བ་ཞེས་ཟེར། དེ་ལ་འཇོག་ལུགས་རྣམ་པ་གསུམ། ལུས་
བཅས་བཅོས་མེད་པ་རང་ཐག་ཆུ་ཆད་པ་ལྟ་བུ། ངག་པི་ཝང་རྒྱུད་བཅད་པ་ལྟ་བུ་སྨྲ་བརྗོད་ །
མེད་པར་བཞག་པ་དང་། སེམས་སོག་ཕོན་ཐག་པ་ཆད་པ་ལྟ་བུར་ལྷོད་དེ་བཞག་པའོ། །
གསུམ་པ་འདྲེས་པའི་རྟགས་ནི། རང་གི་སྒོ་གསུམ་གཞན་དོན་བྱེད་པ་ལ་མི་སྐྱོ་བར་
བྱེད་ནུས་པ་རང་གིས་མ་ཁྲེལ་བ་ཞིག་འོང་ངེས་སོ། །དེའི་རིག་པ་དེ་ཆུང་བ་ཁབ་རྩེ་ཙམ་
200
2oo



་གསང་བ་ཐུགས་ཀྱི་སྒྲོན་མེ་སོགས་ཐོར་བུ་པ་མང་པོ། ་
ལའང་ཟིན་ལ། ཆེ་བ་ནམ་མཁས་ཁྱབ་ཚད་དུ་བཏང་ཡང་ཁྱབ་པ་ཞིག་འོང་། སྡིག་པ་ཆུང་
བ་ཁབ་རྩེ་ཙམ་ཡང་འཛེམས་ལ། དགེ་བ་ཆེན་པོ་ལ་ཡང་བློ་མི་སྐྱག་པ། དགེ་བ་ཆུང་བ་ལ་
ཡང་ཁྱད་དུ་མི་གསོད་པ་གཅིག་འོང་ངེས་གསུངས་སོ། །མ་ཇོ་མོའི་གདམས་པ་མགུལ་ཁུག་མ་ཞེས་ཀྱང་
བྱ་བ་རྫོགས་སོ།། །།
201



གངས་ཅན་སྐྱེས་མའི་དཔེ་ཚོགས་ལས།
མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
༈ ནམ་མཁའ་སྒོ་འབྱེད་བཞུགས་སོ། །་་
བླ་མ་དམ་པ་རྣམས་ལ་ཕྱག་འཚལ་ལོ། །བེམ་རིག་དབྲལ་བའི་གདམས་པ་འདི་ལ་
དང་པོ་ཚོགས་དང་གཏོར་མ་བཟང་དུ་བཤམས་ལ། མཆོད་པ་འབུལ། གསོལ་བ་བཏབ་ལ།
དེ་ནས་སློབ་མ་དེ་མདུན་དུ་དགུག །བླ་མ་ལ་གསོལ་བ་གདབ། ཆོ་ག་ཡན་ལག་བདུན་
པ་བྱ། དེ་ནས་ཕུང་པོ་གཞིག་འགྲེལ་བྱ་སྟེ། བདག་གི་ལུས་འདི་ཤིག་སྲོའི་རྩི་འབྲོག །འབུ་
སྲིན་གྱི་གྲོང་ཁྱེར། རུས་པའི་དུམ་ཁྲིག །ཆུ་རྒྱུས་ཀྱི་དྲ་བ། རྣག་ཁྲག་གི་ཐུམ་པོ། ཆུ་སེར་གྱི་
རྐྱལ་པ། བུ་ག་དགུ་ནས་མི་གཙང་བ་སྣ་ཚོགས་འཛག་པ། ཕྱི་ལྤགས་པ་ལབ་ལེབ། ནང་ཤ་
ཀམ་ཀོམ། བར་རྩ་རྒྱུས་བྲང་ཕྲེང་། རྣམ་པར་བམ་པ། རྣམ་པར་རྣག་པོ། རྣམ་པར་སུམ་
པའི་རང་བཞིན་ཅན། ཁྱོད་ལ་སྔར་ཡང་ཆགས་པས་འཁོར་བར་འཁྱམས། ད་ཡང་ཆགས་
ན་འཁོར་བར་འཁྱམ་སྟེ། འཁོར་བའི་སྡུག་བསྔལ་ལ་བཟོད་གླགས་མེད་པས་ད་ནི་ལུས་
ཁྱོད་ལ་ཆགས་པར་མི་བྱའོ་སྙམ་དུ་བསམ། དེ་ནས་བླ་མའི་མདུན་དུ་ལངས་ལ་ཐལ་མོ་
སྦྱར་རྐང་པ་གཉིས་གཤིབས་ལ་སྟེང་རླུང་བག་ཙམ་མནན། འོག་རླུང་བག་ཙམ་འཐེན་ལ།
རྒལ་ཚིག་བསྲང་ལ་འདི་ལྟར་བསམ་སྟེ། འོ་སྐོལ་གྱི་སེམས་འདི་གླང་ཆེན་སྨྱོན་པ་དང་ .
འདྲ་སྟེ། བཏང་ན་མི་འགྲོ། མ་བཏང་ན་འཆོར། དེ་རིག་པ་མ་ཆུན་པའི་ལན་པ་ཡིན་པས།
ད་སེམས་དང་པོ་ཕར་བཏང་སྟེ་བློས་ཆུད་ཚད་ན་ཕར་བཏང་། དེ་ནས་ཚུར་ཆི་ལི་ལི་བསྡུ།
དེ་ནས་རྐང་པའི་དཀྱིལ་མོ་དཀྲུང་གི་འོག་ཏུ། ཤེས་པའི་རང་བཞིན་གྱི་འོད་མེ་ལོང་ཙམ་དུ་
འུབ་ཀྱིས་བསྡུ། དེ་ནས་དཀྱིལ་མོ་དཀྲུང་ཁ་ཤག་ཀྱིས་ཕྱེ་ལ། བྱིན་པའི་ཤ་ཐང་བར་ན་ཡར་
ཝལ་ཝལ་ཁྱུག་ཁྱུག་ཧྲི་ལི་ལི་བྱུང་བར་བསམ། དེ་ནས་བརླའི་རྩ་བོ་ཆེ་ན་ཡར། དེ་ནས་
་202



གསང་བ་ཐུགས་ཀྱི་སྒྲོན་མེ་སོགས་ཐོར་བུ་པ་མང་པོ།
གསང་གནས། ཨ་བ་དྷུ་ཏི་ཝ་ལྕག་ཕྲེང་བའམ་ཐིག་གདབ་པ་བཞིན་ཡོད་པའི་ནང་ན་ཡར་
ཧྲི་ལི་ལི་བྱུང་བར་བསམ་ལ། སྤྱི་བོ་ཚངས་པའི་བུ་ག་ཤག་གིས་ཕྱེས་ལ་རིག་པ་ནམ་མཁའ་
ལ་རྒྱང་སོང་བར་བསམ་ལ། དེ་ཡང་ས་གཞིས་ཁྱབ་ཚད་ནམ་མཁས་ཁྱབ། ནམ་མཁས་
ཁྱབ་ཚད་ལ་ཆོས་ཀྱི་དབྱིངས་ཀྱིས་ཁྱབ། དེས་ཁྱབ་ཚད་དུ་རིག་པས་ཁྱབ། དབྱིངས་རིག་
པ་དབྱེར་མེད་པར་ཁྱབ་གདལ་ཆེན་པོའི་ངང་ལ་འབོལ་ལེ། ཤིག་གེ །ལྷོད་དེ། མ་ཡེངས་
པར་བཞག་པ་ནི་བེམ་རིག་དབྲལ་བའོ། །དེ་ཡང་ཡུམ་ལས། ཤེས་རབ་ཀྱི་ཕ་རོལ་ཏུ་ཕྱིན་
པ་སྒོམ་པ་ནི་ནམ་མཁའ་བསྒོམས་པའོ། །ཞེས་གསུངས་སོ། །འདིའི་མན་ངག་ལ་ལུས་ཀྱི་
གནད་དྲང་པོར་བསྲང་ལ་སྤྱི་བོར་བུན་གྱིས་བཏང་། སེམས་ནམ་མཁའ་དང་ཀྲུག་གིས་
བསྲེས། དེའི་ངང་ནས་སྨྲ་སྙིང་འདོད་ན་སྨྲ། འཁྲབ་སྙིང་འདོད་ན་འཁྲབ་ཏུ་གཞུག །དེ་
རྣམས་སློབ་མའི་སྤྱོད་པའོ། །སློབ་དཔོན་གྱི་བྱེད་པ་ནི། རང་ཡང་ཆོས་ཉིད་ཀྱི་དོན་བསྒོམ།
སློབ་མ་ཡང་ཆོས་ཉིད་ཀྱི་དོན་བསྒོམ་དུ་གཞུག །བྱིན་རླབས་ཀྱི་ཚན་ཁ་བསྐྱེད། མཁའ་
འགྲོ་ལ་གཏོར་མ་བཟང་དུ་བཏང་། རོལ་མོའི་སྒྲ་བསྒྲག །མ་ཇོ་མོ་ལ་གསོལ་བ་དྲག་ཏུ་
གདབ་པ། བྱིན་བརླབས་རབ་ཞུགས་ན་ཉམས་རྟོགས་རབ་འཆར་རོ། །མོས་གུས་རབ་
གལ་ཆེའོ། །འདིའི་དུས་སུ་མེ་ཏོག་ཞད་གཅིག་རྟེན་ཡིན་པས་དབུལ་བར་བྱའོ། །འདིའི་
མཚན་ནི། བྱིན་རླབས་ལུས་སེམས་དབྲལ་བ་ཞེས་ཀྱང་བྱ། ལུས་ལ་སེམས་ཀྱི་རྩལ་སྦྱོང་
ཞེས་ཀྱང་བྱ། དོན་ཆོས་ཉིད་ནམ་མཁའི་སྒོ་འབྱེད་ཅེས་ཀྱང་བྱའོ། །ཨི་ཏི། དཔེ་ཆ་ཤོག་སྡེབ་བཅུ་
གཉིས་པོ་འདི་ཉིད་ངག་དབང་བརྟན་པའི་རྡོ་རྗེའི་ཕྱག་བྲིས་དངོས་མ་ལས་ཞལ་བཤུས་ནས་ལན་གྲངས་ཞུས་སོ།། །།
203



གངས་ཅན་སྐྱེས་མའི་དཔེ་ཚོགས་ལས།
མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
༄༅། །ཆོས་རྣམས་ཟད་སར་སྐྱོལ་བའི་བརྡ་བཞུགས་སོ། ། ་་
，
རྒྱལ་བའི་ཡུམ་ལ་ཕྱག་འཚལ་ལོ། །གསང་བ་བརྡ་ཆོས་ལ་བཟླ་ལས། ཆོས་རྣམས་
ཟད་སར་སྐྱོལ་བའི་བཟླ་ལ་གཉིས་ཏེ། གཞི་ལམ་དུ་བསླང་བ་དང་། བར་དོ་བཅད་པའོ། །
གཞི་ལམ་དུ་བསླང་བ་ནི། དང་པོ་བླ་མའི་གདམས་ངག་གིས་གཅོད་ཐེབས་པར་བྱས་ལ།
རྣལ་མ་མ་བཅོས་པ་དེ་ཆོས་ཉིད་ཡིན་པར་རིག་པར་བྱས་ལ། རྣལ་མ་དེ་ལ་འཁོར་བའི་
སྡུག་བསྔལ་ལམ། སངས་རྒྱས་ཀྱི་བདེ་བའམ། ལྷ་ཀླུའི་ནད་རིམས་སམ། ཉམས་གྲིབ་ལ་
སོགས་པ་ཅི་ཡང་མི་འདུག་པར་རིག་པར་བྱས་ལ། ཡང་ནས་ཡང་དུ་རྩལ་འབྱོངས་པར་
བྱའོ། །དེའང་ལྟ་བ་གཉིས་མེད་དུ་ཤེས་ནས་གཅིག་ཀྱང་མ་གོལ་ཡང་། སྤྱོད་པའི་དུས་སུ་ཐ་
མལ་བཞིན་དུ་སོང་ནས། གཙང་བཙོག་གིས་ལྷ་ལ་བཟང་པོར་བལྟས་ནས་དངོས་གྲུབ་རེ་
བའམ་འདྲེ་བདུད་ལ་ཞེ་སྡང་བར་བྱས་ནས་འགེར་བར་བྱེད་པས། དེས་ན་ལྟ་སྤྱོད་འདྲེར་མ་ ་
བཏུབ་པས་གཅོད་དགོས་པར་འདུག །ལུས་སྲོག་ལ་གཟན་བསྒྱུར་བྱས་ནས་བསྲེ་དགོས་
པར་འདུག །སྔ་མ་ཡང་ལུས་སྲོག་ལ་ཕངས་ནས་ལུས་སྲོག་གི་ཆིས་བྱས་པས་འཁོར་བར་
འཁྱམས་པ་ཡིན་པས། ད་ནི་ནན་ཏན་གྱི་དུས་ཆེན་གཅིག་ལ་བབས་པ་ཡིན་པས། མཉམ་
བཞག་ཉམས་སུ་བླངས་ནས་ལན་གཅིག་རྟོག་མེད། གཉིས་མེད་རེ་བ་འདིས་མི་འོང་པས།
ད་ལྟར་བསྲེ། གཅོད། མྱུར་དུ་སྦྱངས་དགོས་པ་ཡིན་པས་འདི་ལྟར་གོ་བར་བྱའོ། །རྒྱ་གར་
ནའང་དུར་ཁྲོད་ཀྱི་གནས་མི་དང་མི་མ་ཡིན་ནམ། ལྕེ་སྤྱང་ཡོད་པའི་སར་འགྲོ་བ་ཡིན་པས།
ད་ངེད་ཀྱང་གཉན་སའམ། མཛེས་གསེབ་བམ། འགོ་ནད་ལ་སོགས་པའི་སར་གཅོད་བྱའོ། །
དེའང་སེམས་ཅན་རྟོག་པ་ཆེ་རང་ལུས་ལ་གཅེས་པར་མཐོང་བས། དང་པོ་ཉམ་ང་བའམ།
204



་ ཆོས་རྣམས་ཟད་སར་སྐྱོལ་བའི་བརྡ། །
བག་ཚ་བའམ། ཤེས་པ་སྐྱི་ཟིང་པ་ལ་སོགས་པ་འོང་བ་ཡིན། དེ་ཙ་ན་ལྟ་བས་ཀྱང་རང་གི་
རྟོག་པའི་སྣོན་པ་ཡིན་པས། རང་ལ་རང་འཇིགས་སུ་མེད་དེ་སླར་ཡང་ལུས་སེམས་གློད་ལ་
བཞག་གོ། །མ་བཅོས་པར་བཞག་གོ། །མི་བསྒོམ་པར་བཞག་གོ། །ཁུ་འཕྲིག་ཉམ་ང་ཆོ་
འཕྲུལ་ཅི་བྱུང་ཡང་རང་ཉིད་ལས་བྱུང་བར་ཤེས་དགོས། ཆོ་འཕྲུལ་སྣ་ཚོགས་འོང་བ་ཡིན།
རྐྱེན་མི་མཐུན་པ་སྣ་ཚོགས་ཀྱང་འོང་བ་ཡིན་ནོ། །དེ་ནི་རྟགས་སུ་བྱས་ན་བཟང་བ་ཡིན།
དཔེར་ན་སྐྲ་བཀྲུས་ན་དྲི་མ་ལྷུག་བྱུང་ནས་དག་པའི་རྟགས་ཡིན། དེ་བཞིན་དུ་བདུད་ཀྱི་ཆོ་
འཕྲུལ་སྣ་ཚོགས་སུ་བྱུང་བ་དེ་ཆོས་ཉིད་ལ་གནས་པའི་རྟགས་ཡིན། འཇིགས་པར་མི་བྱ།
ལུས་སེམས་གློད་ལ་ཉལ། སྒོམ་པར་མི་བྱ། འཛིན་པ་བཏང་། ཆོ་འཕྲུལ་ཅི་ཡང་མ་བྱུང་ན་
རེ་བ་མི་བྱ། ཆོ་འཕྲུལ་བྱུང་བ་དང་མ་བྱུང་བ་དོན་ལ་ཡོན་ཏན་མཉམ་པའོ། །འགོ་བའི་ནད་
ལ་ཕྱི་སྲུང་ནང་སྲུང་རྫས་སྲུང་མང་ཡང་། ལྟོས་པའི་སྲུང་བ་ཡིན་པས་སངས་མི་རྒྱ། ཆོས་
ཉིད་དོན་གྱི་སྲུང་བ་ནི། བདུད་བཞི་སྲུང་བ་སྲུང་བའི་མཆོག་ཡིན་པས། མ་བཅོས་རྩོལ་
བྲལ་གྱི་གདེང་དང་ལྡན་པར་བྱས་ནས། ཆོས་ཉིད་དུ་བཏགས་པ་ཐམས་ཅད་རང་སར་
གྲོལ་བ་ལ་གནོད་བྱ་གནོད་བྱེད་དམ་འགོ་བའི་རྒྱུ་མེད་ཀྱི། སྙེམས་མ་ཞུགས་པར་ཡེངས་སེ་
བྱས་པས་གཅོད་ཐེབས་པ་ཡིན། དེ་ཡང་རེ་བ་མེད་པས་སངས་རྒྱས་གཅོད། དོགས་པ་མེད་
པས་འཁོར་བ་གཅོད། འཛེམས་རྟོག་མེད་པས་ནད་རིམས་གཅོད། ཉམ་ང་མེད་པ་འདྲེ་
བདུད་གཅོད། གཅད་བྱ་མེད་པས་ཀུན་ཀྱང་གཅོད། །
དེ་ཡང་ཤེས་པ་ཆོས་ཉིད་ལ་གནས་ཐབས་ནི། མི་གནས་པས་ནི་དེ་གནས་སོ། །
ཡེངས་སེ་བྱ་དགོས། གང་ལའང་དམིགས་པ་མེད་པས་ཀུན་ནེ་ཙམ། ཞེ་འདོད་མེད་པས་
ལྷོད་དེ་བའོ། །ཉམ་ང་མེད་པས་འབོལ་ལེ་བ། འདི་བྱུ་མེད་པས་ཟིངས་སེ་བ། སྒོམ་པའི་
གཞུང་ཡང་མེད། མི་བསྒོམ་པའི་གཞུང་ཡང་མེད་པས་ཐོམ་མེ་བ། ངང་དལ་བ་ལ་བག་
ཡངས་པ། རིག་པ་ལ་སེམས་འཛིན་གྱི་ལས་མི་འཆོལ། སེམས་ཀྱི་བྱུང་ཚོར་ལ་བཟང་ངན་
205



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
དུ་མི་ལྟ་བར། མི་ཆོས་སྤངས་པའི་རྣལ་འབྱོར་པ་ལ། ཆོས་བདུད་དུ་ཆེ་བས། ཆོས་མེད་དུ་
ཁྲེས་སེ་བ། ལྟ་བ་རྟོགས་པའི་རྣལ་འབྱོར་པ་ལ། སྒོམ་བདུད་དུ་ཆེ་བས་སྒོམ་མེད་དུ་ཁྲེས་
སེ་བ། རྟོག་པ་ཆོམ་པའི་རྣལ་འབྱོར་པ་ལ། རློམ་སེམས་བདུད་དུ་ཆེ་བས། གཡས་ཀ་མེད་ །
པར་ཁྲེས་སེ་བ། སངས་རྒྱས་དྲང་དོན་གྱི་ཁྲོད་ཁ་ཡིན། རང་སེམས་རྟོགས་པའི་རྣལ་
འབྱོར་པ། བོད་ཁའི་ཆོས་ལ་ད་མ་ཉན། འཁོར་བ་གཡང་ས་བསྒྱུར་བ་ལ། དེ་ལ་ཡ་ང་མ་
བྱེད་ཅིག །མི་མཐུན་པ་དང་བསྲེ་དགོས་པ་ཡིན། འགྲོ་སྙིང་མི་འདོད་པའི་སར་སོང་ལ་
གཅོད་བྱ། གོན་སྙིང་མི་འདོད་པའི་གོས་སླར་ལ་གོན། ཟ་སྙིང་མི་འདོད་པའི་ཟས་སླར་ལ་ཟ།
འགྲོགས་སྙིང་མི་འདོད་པ་དང་འགྲོགས་ལ་གཅོད་གྱིས། རྟོགས་པའི་སར་རོ་སྙོམས་བྱ་བ་
གཅེས། མཐུན་པར་འགྲོགས་པའི་དུས་བདེ་ཡང་། མི་མཐུན་བྱུང་ན་སྤོང་འགེགས་ཡོང་།
དེས་ན་མི་མཐུན་རྐྱེན་རྣམས་ཆོས་ཉིད་དུ་ཆོད་ན། བདུད་ཀྱང་སྤང་དུ་མེད་པས་རྩོལ་མེད་དུ་
འབྱོངས་སོ། །ཤེས་རབ་ཆུང་བ་ལ་རྟོག་སྤོང་དཀའ། ཤེས་རབ་ཆེ་བ་ལ་ཆོས་མེད་དཀའ།
ཐ་མལ་ལྟ་བུའི་ལུས་སེམས་ལ། འཛིན་པ་མེད་པར་གང་གནས་པ། ཆོས་ཉིད་ཡིན་པར་ང་
ཡིས་དགོངས། ལར་ཆོས་འདི་ཤེས་པ་ལ་ཆོས་ཀྱིས་མ་གོས་པ་ཞིག་དགོས། དོན་རྟོགས་པ་
ལ་ལྟ་བས་མ་གོས་པ་ཞིག་དགོས། སྒོམ་ཡོད་པ་ལ་སྒོམ་གྱིས་མ་གོས་པ་ཞིག་དགོས། མང་་
སར་བསྡད་ན་མང་པོས་མ་གོས་པ་ཞིག་དགོས། ཆོས་འདིའི་ལུགས་ཀྱི་གཡས་དང་མེད་དེ།
ལུགས་མེད་གཡས་མེད་ཅིག་ཏུ་འདུག་པ། ཞིག་པོ་རྣམས་ལའང་གཡས་མེད་དུ་འདུག་པ་
དེ་ཡིན་མོད། འོན་ཀྱང་མ་རྟོགས་པ་དྲང་ཕྱིར་གཅོད་ཡུལ་བརྡ་རུ་བསྟན་པ་དེ་ལྟར་གདའོ། །
གཞི་ལམ་དུ་བསླང་བའི་གདམས་པའོ། ། .
206



༄༅། །ཐུན་མོང་གི་ལེའུ་ལག་བརྒྱད་པ་བཞུགས་སོ། །
བླ་མ་དམ་པ་རྣམས་ལ་ཕྱག་འཚལ་ལོ། །སྐྱབས་སུ་འགྲོ་དང་མཆོད་པ་རྒྱ་ཆེན་དང་། །
བེམ་རིག་བྲལ་དང་གདམས་ངག་གདབ་པ་དང༌། །དམ་པའི་ཞལ་གྱི་བདུད་རྩི་འདི། །
སེམས་ཅན་རྣམས་ལ་ཕན་པ་སྲིད། །འོན་ཀྱང་སྐལ་ལྡན་སྤྱོད་ཡུལ་ཡིན། །སྐལ་མེད་རྣམས་
ལ་བསྡིགས་མོར་ཆེ། །དང་པོར་བླ་མ་མཉེས་བྱེད་ཅིང་། །དམ་ཚིག་སྲུང་ཞིང་སྒྲུབ་
བརྩོན་ལ། །ཐོག་བབ་གདམས་ངག་བསྟན་པར་བྱ། །བདུད་ལ་རྣམ་པ་གཉིས་སུ་འབྱེད། །
ཐོགས་བཅས་བདུད་དང་ཐོགས་མེད་བདུད། །འོན་ཀྱང་སྙེམས་བྱེད་བདུད་ལས་མེད། །
སྣང་དང་དེ་ནི་སྟོང་པ་ལ། །ཡིད་ཀྱི་སྙེམས་བྱེད་མ་ཞུགས་ན། །བདུད་རྣམས་མ་ལུས་
སེམས་སུ་བཅད། །སེམས་ནི་སྐྱེ་མེད་དབྱིངས་སུ་ཡལ། །བདུད་རྣམས་ཐམས་ཅད་སེམས་
ལས་བྱུང་། །སེམས་ནི་ངོ་བོ་མ་གྲུབ་པ། །སྣང་དང་སྲིད་དང་ལྷ་དང་འདྲེ། །ངོ་བོ་མ་གྲུབ་
རང་སར་གྲོལ། །སེམས་ཀྱི་ངོ་བོ་དེར་རྟོགས་ན། །ཐོག་ཏུ་བསྐྱུར་བ་མན་ངག་ཡིན། །བླ་
མའི་ཞལ་ལས་ཤེས་པར་བྱ། །སྣང་དང་དེ་ནི་སྟོང་པ་ལ། །ཤེས་པ་འཁྲིས་མེད་ཡན་པར་ཕྱེ། །
ཐད་ཀར་མ་བསྒོམ་སེམས་མ་འཛིན། །དབང་པོ་རྒྱ་ཡན་ལྷུག་པར་ཞོག །རང་ལ་རང་ཆས་
ཡིན་པ་ལ། །རང་ངོ་ཤེས་པས་སྣང་སྲིད་རང་། །དཔེར་ན་སྨིག་རྒྱུ་ཆུར་མཐོང་བ། །ཐོག་ཏུ་
ཕྱིན་པས་ཆུ་མེད་བཞིན། །ལྷ་དང་ཀླུ་དང་ཉམས་གྲིབ་སོགས། །དེ་ཐོག་བསྒྱུར་བས་ཡོད་མི་
སྲིད། །ཅི་ཕྱིར་རང་གི་སེམས་ཡིན་པས། །དེ་ན་སྙེམས་མེད་ལྷུག་པར་ཞོག །ཆོས་ཀྱིས་ཆོས་
འཚོལ་ག་ལ་རྙེད། །ཅི་སྟེ་འཚོལ་མཁན་དངོས་མ་གྲུབ། །
པ་ ཨེ་མ་ཧོ། རང་ལས་བྱུང་བའི་ཆོས་རྣམས་ལ། །ཆགས་དང་འཇིག་པ་ངོ་མཚར་ཆེ། །
207



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
རང་མོ་གྲུབ་པས་ཀུན་མ་གྲུབ། །བདག་སྣང་བར་དུ་ཀུན་ཀྱང་སྣང་། །སྣ་ཚོགས་བཀག་
པས་མི་ཁེགས་སོ། །དཔེར་ན་རྨི་ལམ་ཡུལ་བཞིན་ནོ། །སད་པའི་དུས་ན་མི་སྣང་བཞིན། །
སྙེམས་དང་བྲལ་བས་གཉིད་སད་འདྲ། །མ་རིག་པ་དང་གྲུབ་མཐའི་བློ། །རང་ལ་བཞག་
ནས་གཞན་དུ་ཚོལ། །རང་སེམས་འདྲེ་རུ་བཟུང་ནས་ནི། །རང་ལ་རང་འཇིགས་རང་སྡུག་
པས། །སེམས་ལ་ཡུལ་དུ་བཏགས་ཏེ་འཁྲུལ། །རང་སར་བཞག་པས་གྲོལ་བར་ངེས། །མ་
བཅོས་བཞག་པ་དེ་བཞིན་ཉིད་ཀྱི་ལེ་ལག་སྟེ་དང་པོའོ། །
ཡུམ་སྲས་གཉིས་ལ་གདམས་པ་ཞུས། །ཞུས་ནས་བདུད་ལ་ཐོག་རྫིས་བྱས། །བདུད་
དང་ལྷ་གཉིས་གཞི་གཅིག་པས། །མཆོད་དང་སྤོང་བ་ག་ལ་སྲིད། །མི་སྲིད་པ་ཡི་ཆོས་འདི་
ཡང་། །མི་ཤེས་པ་ཡི་རང་ངོ་ཤེས། །སེམས་ཅན་སེམས་ལ་སངས་རྒྱས་ཐུགས། །མི་སྲིད་
སྙམ་པ་ཡེ་སྲིད་དེས། །ད་ལྟ་ཉིད་དུ་གཏན་ལ་དབབ། །ནག་པོ་དང་ནི་སོལ་བ་གཉིས། །
གཅིག་ཡིན་ཐ་དད་མ་ཡིན་ནོ། །དེ་ལྟར་རིག་པའི་རྣལ་འབྱོར་པ། །སངས་རྒྱས་སེམས་ཅན་
དེ་དང་མཚུངས། །སྙེམས་མེད་ཆོས་སྐུ་རྒྱ་མཚོ་འདྲ། །སྙེམས་ནི་དེ་ཡི་རླབས་བཞིན་ནོ། །དེ་
ལྟར་རིག་པའི་རྣལ་འབྱོར་པའི། །སྙེམས་དང་སྙེམས་བྱེད་ཐ་མི་དད། །བརྒྱད་ཁྲི་བཞི་སྟོང་
ཆོས་རྣམས་ཀྱང་། །སེམས་ཀྱི་བཀྲ་ལག་བཀྱེ་བ་ལས། །བློ་ཡི་ཁྱད་ཀྱིས་ཟབ་མི་ཟབ། །
འབྱུང་བ་ཐེག་པ་རིམ་དགུའོ། །དགུ་རུ་ཕྱེ་ཡང་སེམས་ཡིན་པས། །སེམས་ལས་མ་གཏོགས་
ཆོས་མེད་པས། །ཆོས་ནི་བློ་ཡིས་བསམ་ངོ་ཡིན། །ཆོས་ལ་སངས་རྒྱས་རེ་ན་འཆིངས། །ཅི་
སྟེ་ཡེ་སངས་རྒྱས་ཕྱིར་རོ། །དཔེར་ན་ཕྱིན་ཟིན་ལམ་རྒྱུས་བཞིན། །སེམས་ཉིད་གདོད་ནས་
དག་པ་ལ། །སྟོང་དང་ཞི་གནས་བསྒོམ་མི་དགོས། །ཞི་ནི་ཡེ་ནས་རང་བཞིན་ཞི། །སྟོང་ནི་
སྟོང་པས་སྟོང་མི་བསྒོམ། །སྣང་དང་སྟོང་དུ་འཛིན་པ་ཡི། །ཕུར་པ་བཏོན་པས་དབྱིངས་སུ་
སླེབ། །མེ་ཡིས་མེ་སོད་མི་སྲིད་པས། །རྟོག་པ་གཉེན་པོས་མ་གཞོམ་པར། །བཞག་པས་
གྲོལ་བར་ཐེ་ཚོམ་མེད། །དཔེར་ན་རྔ་མའི་མདུད་པ་བཞིན། །ངེས་པར་སྣང་བ་དངོས་་
208



ཐུན་མོང་གི་ལེའུ་ལག་བརྒྱད་པ།
ཡོད་ན། །ཤི་བ་སྣང་ལོག་མི་སྲིད་དོ། །ངེས་པར་སེམས་འདི་ཡོད་བདེན་ན། །བདེ་
གཤེགས་ཀུན་དང་རང་རང་གིས། །ཅི་སྟེ་མཐོང་བར་རིགས་པ་སྟེ། །སེམས་ཀྱི་རང་བཞིན་
འདི་འདྲ་ཞེས། །སངས་རྒྱས་མཐོང་བར་མི་སྲིད་དོ། །དཔེར་ན་རི་བོང་རྭ་བཞིན་ནོ། །
བཏགས་པ་ཙམ་ལ་ཆགས་པས་འཆིང་། །སྔར་ཡང་བཅིངས་པས་ད་དུང་འཆིང་། །ཐར་པ་ ་
མི་ཐོབ་བར་དོར་འཆིང་། །དེ་བས་སྣང་སྲིད་བཏགས་པ་ཙམ། །བཏགས་པའི་ཆོས་ལ་ཡིད་ ་
མ་ཆགས། །སྣང་ལ་མ་ཆགས་རྟག་མཐའ་སོལ། །སྟོང་པ་ཡིད་ལ་མ་བྱས་པས། །ཆད་པའི་
མཐའ་བསལ་རེ་དོགས་བྲལ། །ཨེ་མ་ཧོ། རྟག་ཏུ་མ་བཏུབ་དངོས་པོ་མེད། །ཆད་དུ་མ་
བཏུབ་ཅིར་ཡང་གསལ། །རང་སྟོང་རང་གསལ་མཁན་པོ་མེད་པར་ངེས། །གཉེན་པོས་
བཟུང་དུ་མེད་པའི་ལེ་ལག་སྟེ་གཉིས་པའོ། །
ཡུམ་སྲས་གཉིས་ཀྱི་གདམས་ངག་འདི། །བདུད་ཀྱི་གཅོད་ཡུལ་ཞེས་པ་ལ། །མཁས་
པ་རྣམས་ཀྱི་སྙིང་ཁྲག་ཡིན། །སྐལ་ལྡན་རྣམས་ཀྱི་རྒྱུད་འགྲོལ་ཡིན། །ཉེ་ནི་ལྟ་བ་ལོག་
པ་ཆེ། །དགྲ་ནི་དམ་ཚིག་ཉམས་པ་གནད། །དུག་ནི་བདག་འཛིན་རྟོག་པ་ཆེ། །དེས་ན་
གདམས་ངག་དོན་ལ་ལྟོས། །སངས་རྒྱས་དོན་ལ་བལྟ་རྒྱུ་མེད། །སེམས་ཅན་དོན་ལ་
རྟོགས་པར་མཛོད། །མི་རྟོག་པ་ལ་སྒོམ་རྒྱུ་མེད། །རྟོག་པའི་རྩ་བ་ཆོད་པར་མཛོད། །འདི་
ཀ་ཡིན་ནོ་བྱ་བ་མེད། །གྱི་ན་ཙམ་ལ་གཞག་པར་བྱ། །སྣང་བའི་ཆོས་འདི་རེ་ཞིག་ཙམ། །
ཡང་དག་ཆོས་འདི་བློ་ལས་འདས། །སྙེམས་ཐག་བཅད་པས་སླར་ལ་སྙེམས། །དེ་བས་
སྙེམས་བྱུང་མ་གཙེ་ཞོག །གཙེས་ན་དུག་སྦྲུལ་ཇི་བཞིན་ནོ། །ཕྱལ་པ་ཡན་པར་ལྷུག་པ་ལ། །
རྩིས་མེད་པ་ནི་སྤྱོད་པའི་མཆོག །སྣང་བ་རྩིས་གདབ་མ་བྱས་ན། །དེ་ནི་ཡང་དག་རྩི་ཡིས་
ཟིན། །བརྩི་བྱ་རྩི་ཤོར་མ་ཚོར་བ། །དེས་ན་ཞལ་གྱི་གདམས་ངག་གཅེས། །ཡང་དག་ཉིད་
ལ་ཆེད་རྩོལ་བ། །དཔེར་ན་ལམ་འགྲུལ་རྒྱབ་གྱེས་བཞིན། །སྣང་བའི་ཆོས་ལ་མངོན་ཞེན་
ནས། །སེམས་སྟོང་ཙམ་ལ་རློམ་སེམས་བྱེད། །དེ་ནི་ཐོགས་མེད་བདུད་ཀྱིས་ཟིན། །རང་
209



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
བདུད་རང་ལས་བྱུང་བར་དགོངས་ལགས་སམ། །སྣང་ལ་མ་ཆགས་སྟོང་མ་བསྒོམ། །ཟླ་ལ་
མ་དགའ་གཅིག་པུར་སྡོད། །རང་གི་ཡོན་ཏན་བརྟགས་ན་སྐྱོན། །དྲན་པ་སྣ་ཚོགས་གསོབ་
ཡིན་པས། །ཡིད་ཆེས་མ་བཅའ་རྣལ་འབྱོར་ཀུན། །དྲན་ལ་ཡིད་ཆེས་མ་བྱས་ན། །སྙེམས་
མེད་ཆོས་སྐུ་ཤུགས་ལས་འབྱུང་། །བྱས་པའི་ཆོས་དང་བསགས་པའི་ནོར། །ཤི་ནས་
འགྲོགས་པ་ཁ་རྗེ་ཁ། །དེས་ན་ད་ལྟ་གཏན་ལ་དབབ་པར་རིག །མི་འཆི་སྙམ་པ་ཅང་
གདའ་ཡི། །མེད་ན་ཅི་སྟེ་འབད་མི་མཛད། །རྩོལ་བ་དང་བཅས་པའི་ལེ་ལག་སྟེ་གསུམ་ ་
པའོ། །
ཡུམ་སྲས་གཉིས་ཀྱི་གདམས་པ་འདི། །ཚིག་ཏུ་བརྗོད་ན་ཚིག་རང་ཡིན། །ཉམས་སུ་
བླངས་ན་བདུད་རྣམས་གཅོད། །འཕྲིག་པ་ལྷ་འདྲེ་ཡོངས་ཀྱིས་འཕྲིག །དངོས་གྲུབ་བདུད་
དང་ཀླུ་ལས་འབྱུང་། །ཡོན་བདག་བདུད་དང་རྒྱལ་པོས་བྱས། །རྐྱེན་ངན་སྣ་ཚོགས་ཅི་བྱུང་
ཡང་། །གྲོགས་སུ་འཁྱེར་བ་གདམས་ངག་མཆོག །སེམས་ཀྱི་རྒྱུ་ནི་གཉིས་མ་མཆིས། །
དགེ་དང་སྡིག་པ་གཉིས་རྟོག་པ། །དེ་ཡིས་ཡང་དག་དོན་མ་རིག །གཅིག་ལ་གཉིས་སུ་ཕྱེ་
བས་འཁྲུལ། །དགེ་སྡིག་གཉིས་ཀ་རང་བཞིན་སྟོང་། །ཡེ་སྟོང་པ་ལ་དེ་སྟོང་བསྒོམ། །དེ་ནི་
དོན་མེད་བསྒོམས་པས་བཅིངས། །ཅི་སྟེ་སྙེམས་ལས་བྱུང་བས་ན། །དེས་ན་གདམས་ངག་
སྲོག་གིས་བསླུ། །སྟོང་པ་མི་བསྒོམ་དངོས་འཛིན་བྲལ། །དེ་ནི་མ་བཅོས་བདེ་བ་ཆེ། །རང་
རིག་ཟེར་ཀྱིན་གཞན་ལ་སེམས། །བསམ་པས་རང་གྲོལ་ག་ལ་འབྱུང་། །ཅི་སྟེ་དོན་ལ་
བསམ་མེད་དོ། །རིག་པ་རྟེན་མེད་སྙེམས་དང་བྲལ། །རྟེན་རང་ངོ་བོས་སྟོང་ཤེས་ན། །རྟེན་
དང་བརྟེན་པ་གཉིས་མེད་མཚུངས། །ལྷ་ཡང་སེམས་ལ་འདྲེ་ཡང་སེམས། །ངོ་བོ་མ་གྲུབ་
སེམས་ལས་འདས། །རང་གི་རང་བྱེད་མི་མཐོང་བཞིན། །སེམས་ཀྱི་སེམས་བལྟས་ག་ལ་
མཐོང་། །དབྱེར་མེད་གཏི་མུག་སྙེམས་མེད་ལ། །སངས་རྒྱས་ཙམ་དུ་བཏགས་པ་ཡིན། །
སེམས་ཅན་མི་དམིགས་སངས་རྒྱས་སུ་ཡིས་འདོགས། །སེམས་ཅན་སེམས་ལ་བལྟ་རྒྱུ་
210.



ཐུན་མོང་གི་ལེའུ་ལག་བརྒྱད་པ། །
མེད། །བལྟ་རུ་མེད་པས་སངས་རྒྱས་ཙམ། །དུག་ལྔ་རང་བཞིན་མེད་པ་ལ། །ཡེ་ཤེས་ཙམ་
དུ་བཏགས་པ་ཡིན། །བཏགས་པས་རྣམ་པར་རྟོགས་འགྱུར་བསྒོམ། །བསམ་ཞིང་བརྗོད་
ལ་རེ་མ་ཆེ།། །བསམ་མེད་རེ་མེད་སྙེམས་བྲལ་ན། །དེས་ནི་སངས་རྒྱས་ཐེ་ཚོམ་མེད། །
དངོས་པོ་སྤངས་ཀྱིན་སྟོང་པ་འདོད། །མ་རྟོགས་པ་ནི་སྙིང་རེ་རྗེ། །སྟོང་པ་ཙམ་ཡང་མི་
དམིགས་ན། །དངོས་པོར་འཛིན་པ་སྨོས་ཅི་དགོས། །
ཨེ་མ་ཧོ། གཉན་སར་སོང་ལ་ཤེས་པ་དོལ། །མ་ཡེངས་གློད་ན་གྲོལ་བར་ངེས། །
འཇིགས་སོ་སྙམ་པའི་སེམས་བྱུང་ན། །སྙེམས་དེ་འདྲེ་ཡིན་གློད་ལ་ཞོག །གློད་ཀྱང་
འཇིགས་པའི་སེམས་བྱུང་ན། །སེམས་ནི་རང་བཞིན་མེད་པ་ལ། །ལུས་འདི་ས་དང་རྡོ་
བཞིན་གནས། །དེ་ལྟར་བརྟགས་ལ་མ་བཅོས་བཞག །ཡང་ཡང་བསྒོམས་པས་ཀློང་དུ་
འགྱུར། །རྩོལ་བ་མེད་པར་ལྷུན་གྱིས་གྲུབ། །སེམས་རྟོག་བཟང་ངན་ཅི་བྱུང་ཡང་། །མ་
བཅོས་རང་སར་གྲོལ་བར་ངེས། །ཟུངས་སུ་མ་འཛིན་མན་ངག་ཡིན། །སྙེམས་ནི་འཁོར་
བའི་ས་བོན་ཡིན། །སྙེམས་མེད་རང་ངོ་རང་གིས་དག །སངས་རྒྱས་ཙམ་དུ་རེ་ཞིག་
བརྟགས། །ཉམས་སུ་བླངས་པས་དངོས་གྲུབ་འབྱུང་བའི་ལེ་ལག་སྟེ་བཞི་པའོ། །
ཡུམ་སྲས་གཉིས་ལ་གདམས་པ་ཞུས། །དམ་ཆོས་བདུད་ཀྱི་གཅོད་ཡུལ་འདི། །
གདམས་ངག་གཞན་དང་འདི་མི་འདྲ། །གཞན་ནི་ཕྱི་དུས་འདེབས་པ་ཡིན། །འདི་ནི་ད་ལྟ་
ཉིད་དུ་གཅོད། །ཆོད་དམ་མ་ཆོད་གཉན་སར་བལྟ། །གཞན་ནི་རྣམ་རྟོག་རིམ་གྱིས་སྤང་། །
འདི་ནི་ད་ལྟ་ཉིད་དུ་བསྲེ། །ལུས་ནི་ཏིང་འཛིན་བྱིན་བརླབས་ནས། །ལྷོག་པ་ལ་སོགས་
འགོ་བའི་ནད། །ཀླུ་ལ་སོགས་པ་གནོད་པའི་གདོན། །གཅོད་ཀྱང་དེ་ཡི་ཐོག་ཏུ་བྱ། །ཐམས་
ཅད་སྙེམས་ལས་བྱུང་བ་ཡིན། །སྙེམས་མེད་གདེང་དུ་འཁྱེར་བ་གཅེས། །དང་པོ་སྙིང་
ཁམས་ཆེ་ཡང་དགོས། །བདུད་ཀྱི་གཅོད་ཡུལ་གདམས་ངག་འདི། །སྙེམས་མེད་བློ་བདེར་
བཞུགས་པ་དེས། །གཉན་སར་སོང་ལ་རྣལ་འབྱོར་ཀུན། །སྒོམ་སྒོམ་པོ་ཡིས་མ་ཐེབ་པར། །
211



གངས་ཅན་སྐྱེས་མའི་དཔེ་ཚོགས་ལས། ་ “མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
སེམས་གློད་ལུས་དོལ་ཉམ་ང་ཐོང་། །འདོད་དང་སྒྲུབ་པའི་ཡིད་མ་འཆའ། །བག་དྲོ་ཉམས་
དགའ་ཤེས་པ་བདེ། །རང་བག་རང་གིས་བསྲེ་བ་ལས། །གཞན་ལ་ལྟོས་ན་རྣལ་འབྱོར་
མིན། །སངས་རྒྱས་སྙེམས་དང་བྲལ་བ་ཙམ། །སྙེམས་སེམས་པ་ནི་སེམས་ཅན་ཏེ། །དེས་
ན་རང་ལས་གཞན་ན་མེད། །དེས་བས་རང་དོན་རང་ལ་བསྒྲུབས། །དོན་མ་རིག་པའི་རྣལ་
འབྱོར་པས། །གཅོད་པར་འདོད་པ་དེ་རང་བདུད། །དོན་གྱི་གོ་བ་བླང་བར་རིགས། །ཆོས་
སྒོ་མཐོང་བའི་མི་རྣམས་ཀུན། །རྟག་ཏུ་རིག་པ་ཆུད་མ་གསོན། །གང་དུ་ཆུད་ཟོས་རྣལ་མ་
འབྱོར། །ཚེ་གཅིག་ལ་སངས་རྒྱས་སུ་ངོ་སྤྲོད་པའི་ལེ་ལག་སྟེ་ལྔ་པའོ། ། །
གཉིས་མེད་གཅིག་ལ་ཐབས་མཁས་ཀྱིས། །ཆོས་རྣམས་སྣ་ཚོགས་གསུངས་པ་
ཡང་། །སེམས་ཅན་རང་གིས་བློ་སྐྱོན་གྱིས། །སྒྱུར་པ་བལ་དུ་བཏུམས་པ་བཞིན། །རྒན་མོ་
ང་ཡིས་བརྟགས་པ་ལ། །ཆོས་པ་རྣམས་ཀྱང་ཆོས་ཀྱིས་བཅིངས། །གྲོལ་བར་འདོད་ཀྱང་
སླར་ལ་བཅིངས། །གཅོད་ཡུལ་འདོད་པ་མང་ལགས་ཀྱང་། །འདི་ཡི་གྲགས་པ་འདོད་པ་
ལས། །སྐྱེ་ཤིའི་འཇིགས་པ་མ་བྱུང་ན། །གཉན་སར་འགྲོ་བ་མང་གདའ་ཡང་། །ང་རྒྱལ་
ཆགས་པ་མ་བྱུང་ན། །སྙེམས་རྟོག་ཆོད་པ་མང་ལགས་ཀྱང་། །ངང་ལ་སྡོད་པ་མི་གདའ་ན། ། །
འཁོར་བས་འཇིགས་པ་སྲིད་པ་ཙམ། །འཁོར་བ་སྤངས་བ་འགའ་བྱུང་ཡང་། །མྱང་འདས་
ཐོབ་པ་སྲིད་པ་ཙམ། །སྡུག་བསྔལ་སྤངས་པ་མང་ལགས་ཀྱང་། །བདེ་བ་སྤངས་པ་སྲིད་པ་
ཙམ། །མི་དགེ་སྤངས་པ་མང་ལགས་ཀྱང་། །དགེ་བ་སྤེལ་བ་སྲིད་པ་ཙམ། །ཞེན་པ་ལོག་པ་
མང་ལགས་ཀྱང་། །དངོས་འཛིན་ཐོང་པ་སྲིད་པ་ཙམ། །ཕ་ཡུལ་སྤངས་པ་མང་ལགས་
ཀྱང་། །གཟུང་འཛིན་སྤངས་པ་སྲིད་པ་ཙམ། །ལྟ་བ་རྟོགས་པ་མང་ལགས་ཀྱང་། །མཐའ་
དང་བྲལ་བ་སྲིད་པ་ཙམ། །མི་རྟོག་སྒོམ་པ་མང་ལགས་ཀྱང་། །ཡིད་བྱེད་མེད་པ་སྲིད་པ་
ཙམ། །སྤྱོད་པ་བཟང་པོ་མང་ལགས་ཀྱང་། །འཕྲད་འཇོམས་བྱེད་པ་སྲིད་པ་ཙམ། །ཉམས་
ལེན་བཟང་བ་མང་ལགས་ཀྱང་། །རྒྱུན་ཆད་མེད་པར་སྲིད་པ་ཙམ། །ཐོས་པ་ཆེ་བ་མང་
212



ཐུན་མོང་གི་ལེའུ་ལག་བརྒྱད་པ།
ལགས་ཏེ། །སྒྲོ་འདོགས་ཆོད་པ་སྲིད་པ་ཙམ། །གདམས་པ་ཆེ་བ་མང་ལགས་ཏེ། །ཉམས་
སུ་ལེན་པ་སྲིད་པ་ཙམ། །མི་ཆོས་སྤངས་པ་མང་ལགས་ཀྱང་། །ལྷ་ཆོས་སྤངས་པ་སྲིད་པ་
ཙམ། །འདྲེ་བདུད་ཆོམ་པ་འགའ་བྱུང་སྟེ། །དངོས་འཛིན་ཐོང་པ་མ་བྱུང་ན། །ངན་རྟོག་ཆོམ་
པ་འགའ་བྱུང་སྟེ། །བཟང་རྟོག་ཆོམ་པ་མ་བྱུང་ན། །མཛེ་པོ་གསོས་པ་མང་བྱུང་སྟེ། །དུག་
ལྔའི་ནད་སོས་སྲིད་པ་ཙམ། །ཡུལ་གྱི་ཕ་ཡུལ་སྤངས་ལགས་ཀྱང་། །གཟུང་འཛིན་ཕ་ཡུལ་
མ་ཐོན་པས། །གང་ལྟར་བསྡད་ཀྱང་འོལ་འདྲར་གདའ། །རྒན་མོ་ང་ཡིས་ཆོས་བཤད་
ཀྱང་། །ཉལ་དུ་མ་བཏུབ་ཉལ་མ་ནུས། །བློ་བདེར་ཉལ་བའི་ཆོས་ལགས་ཏེ། །སློབ་མ་
རྣམས་ལ་ཡིད་མ་ཆེས། །མི་ཚེ་འདི་ལ་མངོན་ཞེན་ནས། །འཇིག་རྟེན་ཕྱི་མའི་ཆོས་གཏམ་
གཏོང་། །ཕྱི་མའི་དོན་ལ་དགོངས་ཟེར་ནས། །ད་ལྟ་ཆགས་སྡང་ངེས་པར་ཆེ། །དེས་ན་རྒན་
མོ་ཡིད་མ་ཆེས། །གཅིག་པུར་འདུག་པའི་དུས་ལ་བབ། །འདི་པ་ཡིན་ན་ཕྱི་མའི་གདམས་
པ་ཚོལ། །ཕྱི་མ་ཡིན་ན་ད་ལྟ་ཆགས་སྡང་ཆེ། །ཡིད་མ་ཆེས་པས་གཅིག་པུར་བསྡད་པར་
བྱའོ། །ཨེ་མ་ཧོ། གོལ་ས་བཅད་པ་རྒྱ་གད་ཀྱི་ལེ་ལག་སྟེ་དྲུག་པའོ། །
ཡུམ་སྲས་གཉིས་ཀྱི་གདམས་པ་འདི། །འགའ་ལ་ཕན་སྲིད་བརྗེད་ཐོར་བྲིས། །ཕོ་ལ་
མོ་བདུད་གནོད་ཀྱིས་མོར་འཛིན་སྙེམས་བྱེད་ཐོང་། །མོ་ལ་ཕོ་བདུད་གནོད་ཀྱིས་ཕོ་ཡི་
སྙེམས་ཐག་ཆོད། །ཕོ་མོ་གཉིས་སུ་མེད་ཀྱིས་སེམས་ཀྱི་ངང་ལ་ལྟོས། །ཡིན་པ་ཡེ་ནས་ཡིན་
གྱིས་ཡེ་ཡིན་རྟོགས་པར་མཛོད། །བརྟགས་པས་རྟོགས་པ་ཡིན་གྱིས་མཁན་པོ་ཞི་བར་
མཛོད། །བྱས་པ་ལས་རོ་ཡིན་གྱིས་བྱར་མེད་ལྷུག་པར་ཞོག །ངང་ནས་ཅི་ཡང་འཆར་གྱིས་
ཆགས་སྡང་མེད་པར་མཛོད། །ཆགས་སྡང་རང་སར་གྲོལ་བས་སྒོ་ལྔ་སྒོམ་པའི་གྲོགས། །
སྙེམས་ནི་དུམ་བུ་སྐད་ཅིག་མ། །ཡིན་པར་རྟོགས་ནས་ཆགས་མ་མྱུང་། །དེ་ལྟར་རིག་ན་
ནམ་ཡང་བདེ། །ཨེ་མ་ཧོ། གློད་དང་ཡིན་གྱིས། ཞོག་དང་གསལ་གྱིས། དོལ་དང་བདེ་
ཡིས། ཨེ་མ་ཧོ། བརྒྱད་ཁྲི་བཞི་སྟོང་གསུངས་པ་ཡང་། །མཚོན་པ་ཡིན་པར་མ་རྟོགས་ན། །
213



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
ཚིག་ལ་ཞེན་ན་ཆགས་པས་འཆིང་། །བཀའ་ནི་གྱིན་འདའ་རེ་ཞིག་ཙམ། །ལུང་ཡང་དེ་
བཞིན་ཤེས་པར་གྱིས། །མན་ངག་སྙིང་པོ་རྩོལ་བྲལ་ཡང་། །དོན་མ་མཐོང་བར་ཞི་གནས་
སྒོམ། །མེ་འདགས་ཐལ་བས་བྱིབ་པ་འདྲ། །རྟོགས་པས་ཆོག་ཟེར་བྱ་བྱེད་མང་། །རྟ་རྒོད་
སྲབ་སྐྱོག་ཆད་པ་འདྲ། །མཐོང་ནས་མ་ཡེངས་འཇོག་ལེགས་ན། །བླ་མེད་བྱང་ཆུབ་རིང་པོ་
མེད། །སེམས་ཀྱི་ངོ་བོ་རྟོགས་གྱུར་ན། །རྒྱུད་དྲུག་འཁོར་བ་སྤང་བྱ་མིན། །དེས་ན་རྟོག་
དཔྱོད་མ་བྱེད་ཞོག །བརྟགས་པ་ཡུལ་ཡིན་དོན་མ་ཡིན། །བསམ་པའི་ཡུལ་ལས་སངས་
རྒྱས་མེད། །མེད་པར་བསམ་པས་ཚོ་རེ་ཆད། །ཉོན་མོངས་ལྔ་དང་ཡེ་ཤེས་ལྔ། །གཞི་རྩ་ངོ་
བོ་གཅིག་པ་ལ། །ཉོན་མོངས་མ་བཅིངས་ཡེ་ཤེས་གྲོལ་བ་མེད། །གཅིག་ཡིན་གཉེན་པོས་
བཅོས་སུ་མེད། །བཅོས་མེད་རང་ལུགས་སངས་རྒྱས་ལམ། །བཅོས་མེད་རང་ལུགས་
སངས་རྒྱས་གནས། །འདས་དང་མ་བྱོན་ད་ལྟ་ཀུན། །མ་བཅོས་ཞེ་འདོད་བྲལ་ལས་བྱུང་། །
རྟོག་པ་མེད་པར་ཆོས་སྤྱོད་ཙམ། །རེ་བ་དང་བཅས་དོན་ལ་བསྒྲིབ། །བདེ་འདོད་བསྒོམས་
བས་སྙེམས་མ་ཆོད། །རེ་ན་སངས་རྒྱས་རེ་ཡང་བདུད། །དོགས་ན་དམྱལ་བར་དོགས་ཀྱང་
བདུད། །རང་ལ་མ་ཕངས་རང་ནི་འཁྲུལ་པ་ཡིན། །གཞན་ལ་མ་སྡང་གཞན་ནི་རང་
སེམས་བུ། །ཨེ་མ་ཧོ། ནད་པ་འདྲེ་ལ་གཏད་པས་གཉིས་མེད་རང་སར་གྲོལ། །སྐྱེལ་མ་
དགྲ་ལ་གཏད་པས་འཇིགས་མེད་མཐའ་རུ་བསྐྱལ། །ལམ་ཁྱེར་རྐྱེན་ལ་བྱས་པས་མི་མཐུན་
འགལ་རྐྱེན་མེད། །རྐྱེན་ངན་སྲིད་དུ་ཆོད་པས་ཡུལ་ན་དགྲ་མེད་འདྲ། །འཛིན་པ་བདུད་
ཡིན། རྩོལ་བ་ནད་ཡིན། དོགས་པ་འདྲེ་ཡིན། བཞག་པ་གཞི་ཡིན། ཅིར་སྣང་གྲོགས་ཡིན།
སངས་རྒྱས་སེམས་ཡིན། སེམས་ཉིད་ནམ་མཁའ་ཡིན། ལུས་ནི་རོ་ཡིན་གཟན་དུ་བསྒྱུར། །་
བསྒྱུར་མཁན་སེམས་ཡིན་གློད་ལ་ཞོག །ཐུགས་ཀྱི་སྙིང་པོའི་ལེ་ལག་སྟེ་བདུན་པའོ། །
འདི་དོན་ཉམས་སུ་ལེན་པ་ནི། །དད་པ་བརྩོན་འགྲུས་ཤེས་རབ་ལྡན། །བྱམས་དང་
སྙིང་རྗེ་རྒྱུན་ཐག་རིང་། །ཞེན་པ་ཆུང་ཞིང་གཏོང་ལ་མོས། །བླ་མ་ལ་གུས་ལྡན་པ་ལ། །དང་
214



ཐུན་མོང་གི་ལེའུ་ལག་བརྒྱད་པ།
པོ་ངོ་སྤྲོད་གདམས་པ་ནི། །ཡང་དང་ཡང་དུ་གདབ་པར་བྱ། །སྔོན་འགྲོ་ཐབས་ཀྱི་རིམ་པ་
དང༌། །དངོས་གཞི་ཤེས་རབ་རང་བཞིན་དང་། །རྗེས་ཟུང་འཇུག་ཐབས་ལ་མཁས་པའི་
སྤྱོད་པའོ། །དེ་ནས་ལག་ཏུ་ལེན་པ་ལ། །སྐྱབས་སུ་འགྲོ་ཞིང་སེམས་བསྐྱེད་ལ། །བླ་མ་
བསྒོམ་ལ་གསོལ་བ་གདབ་ཅེས་སོ། །དེ་ནས་སྨྲ་བསམ་བརྗོད་མེད་དམ། །ཡང་ན་བེམ་
རིག་ཕྲལ་ལ་བཞག །ཡང་ན་ཕུང་པོ་གཟན་བསྒྱུར་ལ། །མཉམ་ཉིད་ངང་དུ་བཞག་པར་བྱ། །
ཆོ་འཕྲུལ་ལ་སོགས་བྱུང་བ་ལ། །འཇིགས་དང་དྲན་རྟོག་སྐྱེས་པ་ན། །རིག་པ་ངར་དང་ལྡན་
བྱས་ལ། །ཕཊ་ལ་སོགས་པས་ཧུར་ཕྱུང་ལ། །རྗེས་ལ་དྲན་མེད་ངང་དུ་བཞག །འཁྲུལ་རྟོག་
རང་གྲོལ་ཆོས་སྐུ་ཡིན། །རྗེས་སུ་སྒྱུ་མ་ལྟ་བུའི་བློས། །དགེ་བ་བསྔོ་ཞིང་སྨོན་ལམ་གདབ། །
ཐུན་མཚམས་སུ་ཡང་གནས་ལུགས་ཀྱི། །ངང་ནས་སྙིང་རྗེ་ཆེན་པོ་དང་། །སྐྱབས་སུ་འགྲོ་
བ་ལ་སོགས་ཏེ། །ཚོགས་གཉིས་བསགས་ལ་འབད་པར་བྱ། །གཞན་ཡང་རང་ལ་བརྟེན་
པ་ཡི། །ཆགས་སྡང་རྣམ་རྟོག་སྐྱེས་པ་ན། །ངོ་སྤྲོད་དྲན་བྱས་ལྷོད་ཀྱིས་གློད། །རང་གྲོལ་
བདེ་བ་ཆེན་པོ་ཡིན། །ཐུན་དུ་བཅད་ནས་སྒོམ་མི་དགོས། །མ་ཡེངས་དྲན་པའི་རྩི་ཡིས་
བཟུང་། །འཐས་ན་རྐྱེན་སྣང་སྣ་ཚོགས་ལ། །བརྟེན་ནས་ཉམས་ལ་བོགས་དབྱུང་བྱ། །ལོག་
ན་ལོག་གནོན་ཡིན་ཏེ་བསྲེ། །མི་འདོད་སྣ་ཚོགས་རྩལ་སྦྱང་བྱ། །སྙེམས་མེད་གདེང་ལྡན་
རེ་དོགས་མེད། །ཚེ་འདི་ཉིད་ལ་མངོན་སངས་རྒྱས། །ཉམས་སུ་བླང་བ་ལག་ཁྲིད་ཀྱི་ལེ་
ལག་སྟེ་བརྒྱད་པའོ། །ཐུན་མོང་གི་ལེ་ལག་བརྒྱད་པ་ཞེས་བྱ་བ་རྫོགས་སོ།། །།
215



གངས་ཅན་སྐྱེས་མའི་དཔེ་ཚོགས་ལས།
མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
༄༅། །དམ་ཆོས་སྤྱོད་ཡུལ་གྱི་སྐྱབས་འགྲོ་བཤགས་པ་
སེམས་བསྐྱེད་གསོལ་འདེབས་རིང་ཐུང་།
གསུམ་ཀ་བཞུགས་པས་་
ལེགས་སོ། །
བཀའ་ཤེས་རབ་ཀྱི་ཕ་རོལ་ཏུ་ཕྱིན་པ་ཡུམ་ཆེན་ལབས་ཀྱི་སྒྲོལ་མའི་གདམ་པ་བདུད་
ཀྱི་གཅོད་ཡུལ་གྱི་ཆོས་སྤྱོད་སྐོར་ལ། དང་པོ་སྐྱབས་འགྲོའི་མངོན་རྟོགས་ནི། མདུན་གྱི་
ནམ་མཁའ་མདུང་གང་ཙམ་གྱི་སྟེང་དུ། སེང་གེ་དང་གླང་ཆེན་བརྒྱད་ཀྱིས། རྨ་བྱ་ཤང་ཤང་
བརྒྱད་ཀྱིས་བཏེགས་པའི་རིན་པོ་ཆེའི་ཁྲི་ཡངས་ཤིང་རྒྱ་ཆེ་བའི་སྟེང་དུ། ཡུམ་ཆེན་མོ་ཤེས་
རབ་ཀྱི་ཕ་རོལ་ཏུ་ཕྱིན་མ། སྐུ་མདོག་སེར་མོ་ཞལ་གཅིག་ཕྱག་བཞི་མ། ཕྱག་དང་པོ་གཉིས་
ཐུགས་ཀར་ཐལ་མོ་སྦྱར་བ། ཕྱག་གཡས་ཀྱི་གཉིས་པ་ན་གསེར་གྱི་རྡོ་རྗེ་རྩེ་དགུ་པ་ཕྱག་
གཡས་མཐིལ་ན་ཀྲོང་མོར་བསྣམས་པ། ཕྱག་གཡོན་གཉིས་པ་ན་མེ་ཏོག་ཨུད་པ་ལའི་ཡུ་
བ་ཅན་གྱི་སྟེང་ན། ཤེས་རབ་ཀྱི་གླེགས་བམ་པུ་ཏི་ཕྲེད་ལ་བསྣམས་པ། དབུ་རྒྱན་སྙན་རྒྱན་
འགུལ་རྒྱན་དཔུང་རྒྱན་ཕྱག་གདུབ་ཞབས་གདུབ་སེ་མོ་དོ་ཤལ་ལ་སོགས་པ། རིན་པོ་ཆེའི་
རྒྱན་རྣམ་པ་སྣ་ཚོགས་ཀྱིས་བརྒྱན་པ། སྐུ་མདོག་སེར་མོ་ཉི་མ་འབུམ་གྱི་འོད་ཟེར་སེར་མོ་
འཕྲོ་འཕྲོ་བ། རང་རང་གི་སྤྱི་བོའི་གཙུག་ཏུ་བཞུགས་པར་བསམ་མོ། །
ཡུམ་ཆེན་མོའི་གཡས་ཕྱོགས་སུ། བཅོམ་ལྡན་འདས་རྒྱལ་བ་ཤཱཀྱ་ཐུབ་པ་སྐུ་མདོག་
གསེར་བཙོ་མའི་མདོག་ལྟ་བུ། ཞལ་གཅིག་ཕྱག་གཉིས་པ། ཕྱག་གཡས་པ་ས་གནོན།
གཡོན་པ་མཉམ་བཞག་གི་ཕྱག་རྒྱ་མཛད་པ། དབུ་ལ་གཙུག་ཏོར་ཞབས་ལ་འཁོར་ལོ།
།
216



དམ་ཆོས་སྤྱོད་ཡུལ་གྱི་སྐྱབས་འགྲོ་བཤགས་པ་སེམས་བསྐྱེད་གསོལ་འདེབས་རིང་ཐུང་གསུམ་ཀ་
སངས་རྒྱས་ཀྱི་མཚན་སུམ་ཅུ་རྩ་གཉིས་དང་། དཔེ་བྱད་བཟང་པོ་བརྒྱད་ཅུས་སྤྲས་པ། འོད་
དང་གཟི་བརྗིད་དཔག་ཏུ་མེད་པ། གཡས་ན་ཤཱ་རིའི་བུ་གཡོན་ན་མོའུ་འགལ་གྱི་བུ་ལ་
སོགས་པ། ཉན་ཐོས་ཀྱི་དགེ་འདུན་གྱི་ཚོགས་ཀྱིས་བསྐོར་བ་བཞུགས་པར་བསམ་མོ། །
ཡུམ་ཆེན་མོའི་གཡོན་ཕྱོགས་སུ་ཨ་མ་ལབས་ཀྱི་སྒྲོན་མ། སྐུ་མདོག་དཀར་མོ་བུ་མོ་ལོ་བཅུ་
དྲུག་ཙམ་ལོན་པའི་ན་ཚོད་ལྟ་བུ། སྐུ་མདོག་དཀར་ལ་འོད་ཟེར་འཕྲོ་བ། སྐུ་ལུས་རྒྱས་ལ་
གཟི་བརྗིད་ཆེ་བ། སྐུ་གཅེར་བུ་ལ་རུས་པའི་རྒྱན་དྲུག་གཡེར་ཁ་ཁམ་ཧྲག་གེ་གསོལ་བ།
ཕྱག་གཡས་སེང་ལྡེང་གི་ཌ་རུ་སྟོང་གསུམ་སྒྲ་སྒྲོག་པ། གཡོན་པ་ཀ་པ་ལ་ཁྲག་གི་བཀང་བ་
བསྣམས་པའི་མཆན་ཁུང་ན་ཡར་ཁ་ཊཾ་རྩེ་གསུམ་རྩ་གསུམ་དཀྲོང་མོར་བསྣམས་པ།
ཞབས་གར་སྟབས་སུ་བཞུགས་པ། དབུ་སྐྲ་སིལ་བུས་སྐུ་རྒྱབ་ནོན་པ་སྤྱན་གསུམ་ནམ་
མཁའི་མཐོང་ལ་ཧྲིག་གི་སྡིག་གི་གཟིགས་པ། དེ་ལ་མཁའ་འགྲོའི་ཚོགས་ཀྱིས་བསྐོར་ནས་
བཞུགས་པར་བསམ་མོ། །དེའི་གཡས་ཕྱོགས་སུ་བྱང་ཆུབ་སེམས་དཔའི་དགེ་འདུན་རྣམས་
་ དཀར་དམར་སྣ་ཚོགས་པ་ཁྲོམ་དམར་ནག་ཚོགས་པ་ལྟ་བུར་བཞུགས་པར་བསམ་མོ། །
དཔའ་བོའི་ཚོགས་རྣམས་ཀྱང་གཡས་ཕྱོགས་སུ་བྲག་རི་འགིང་པ་ལྟར་བཞུགས་པར་
བསམ་མོ། །དེའི་གཡོན་ཕྱོགས་སུ་ཉན་ཐོས་ཀྱི་དགེ་འདུན་རྣམས་མཚོ་ལ་ངང་པ་ཆགས་པ་
ལྟར་སེ་ཆིལ་ལི་བཞུགས་པར་བསམ་མོ། །མདུན་དུ་ཡི་དམ་དཀྱིལ་འཁོར་གྱི་ལྷ་ཚོགས་
རྣམས་བར་སྣང་ལ་སྐར་ཚོགས་སྤུངས་པ་ལྟར་བཞུགས་པར་བསམ་མོ། །རྒྱབ་ཏུ་མཁའ་
འགྲོ་ཆོས་སྐྱོང་རྣམས་ཕྱག་ན་མཚོན་ཆ་ཧྲབས་སེ་བསྣམས་ནས། སངས་རྒྱས་ཀྱི་བསྟན་པ་
ལ་བྱ་ར་བྱེད་པའི་ཚུལ་དུ་བཞུགས་པར་བསམ་མོ། ། ༣
ལ་ལ་ཞལ་ཕྱིར་གཟིགས་ཕྱིར་གཟིགས་པ་རྣམས་ཀྱིས། ཕྱིའི་བར་ཆད་ནང་དུ་མི་
གཏོང་། ནང་དུ་གཟིགས་པ་རྣམས་ཀྱིས་ནང་གི་དངོས་གྲུབ་ཕྱིར་མི་གཏོང་བའི་ཚུལ་གྱིས་
བཞུགས་པར་བསམ་མོ། །འདི་ཡན་ཆད་མངོན་རྟོགས་ཡིན་ནོ། །
217



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
དེ་ནས་སྐྱབས་འགྲོ་ནི། ༈ མ་མི་མིན་ཡེ་ཤེས་མཁའ་འགྲོ་མ། ལབས་ཀྱི་སྒྲོན་མ་ཁྱེད་ལ་
སྐྱབས་སུ་མཆིའོ། །རང་རིག་ཡེ་ཤེས་སྟོན་མཛད་པའི། །བླ་མ་རྣམས་ལ་སྐྱབས་སུ་མཆིའོ། །
དངོས་གྲུབ་ངེས་པར་སྟེར་མཛད་པའི། །ཡི་དམ་ལྷ་ལ་སྐྱབས་སུ་མཆིའོ། །སྤང་རྟོགས་ཕུན་
སུམ་ཚོགས་པ་ཡི། །སངས་རྒྱས་རྣམས་ལ་སྐྱབས་སུ་མཆིའོ། །ཞི་གྱུར་འདོད་ཆགས་བྲལ་
བ་ཡི། །དམ་པའི་ཆོས་ལ་སྐྱབས་སུ་མཆིའོ། །གང་ལ་ཕུལ་ནས་དོན་ཆེ་བའི། །དགེ་འདུན་
རྣམས་ལ་སྐྱབས་སུ་མཆིའོ། །གཞོན་ནུའི་ཚུལ་འཛིན་ཡོན་ཏན་ཅན། །འཇམ་དཔལ་
དབྱངས་ལ་སྐྱབས་སུ་མཆིའོ། །སྙིང་རྗེའི་ལེགས་པར་གང་བ་ཡི། །སྤྱན་རས་གཟིགས་ལ་
སྐྱབས་སུ་མཆིའོ། །མཐུ་སྟོབས་ཆེན་པོས་གདུག་པ་འདུལ། །རྡོ་རྗེ་འཛིན་ལ་སྐྱབས་སུ་
མཆིའོ། །ཁྱེད་རྣམས་ལ་ནི་བདག་རྟེན་ནོ། །ཁྱེད་རྣམས་ལ་ནི་བདག་སྐྱབས་མཆི། །འདོད་
ཡོན་ལྔའི་མཆོད་ལྔའི་མཆོད་པ་འབུལ། །ཕུང་པོ་ལྔ་པོ་མཆོད་པར་བཞེས། །སྡིག་པ་མི་དགེ་
སོ་སོར་བཤགས། །འགྲོ་བའི་དགེ་ལ་རྗེས་ཡི་རངས། །སངས་རྒྱས་བྱང་ཆུབ་ཡིད་ཀྱིས་
བཟུང་། །བྱང་ཆུབ་སེམས་ནི་བསྐྱེད་པར་བགྱི། །བྱང་ཆུབ་སེམས་ནི་བསྐྱེད་བགྱིས་ནས། །
སེམས་ཅན་ཐམས་ཅད་བདག་གི་མགྲོན་དུ་གཉེར། །བྱང་ཆུབ་སྤྱོད་མཆོག་ཡིད་འོངས་སྤྱད་
པར་བགྱི། །འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག །དགེ་འདིས་སེམས་ཅན་བདེ་
གྱུར་ཅིག །ཡང་བཀྲ་ཤིས་ཨང་། ་
་འདི་ནས་བཤགས་པ་བཞུགས་སོ། །སྤང་སོ་ནི། རང་ལུས་གསེར་གྱི་རྡོ་རྗེ་རྩེ་དགུ་
པའི་སྟེང་དུ། རྡོ་རྗེ་སེམས་དཔའ་སྐུ་མདོག་དཀར་པོ་ཞལ་གཅིག་ཕྱག་གཉིས་པ། ཕྱག་
གཡས་པ་གསེར་གྱི་རྡོ་རྗེ་རྩེ་ལྔ་པ་ཕྱག་མཐིལ་ན་ཀྲོང་མོར་བསྣམས་པ། གཡོན་པ་དངུལ་
དཀར་གྱི་དྲིལ་བུ་སྐུ་ལ་རྟེན་པ། དབུ་རྒྱན་སྙན་རྒྱན་མགུལ་རྒྱན། དཔུང་རྒྱན། ཕྱག་གདུབ།
ཞབས་གདུབ། སེ་མོ་དོ་ཤལ། སྐུ་སྨད་སྔོན་པོའི་ཤམ་ཐབས་གསོལ་བ། ཞབས་གཡས་
བསྐུམ་གཡོན་རྐྱང་བ། རང་གི་སྤྱི་གཙུག་ཏུ་བཞུགས་པར་བསམ་མོ། །ཞབས་གཉིས་ཀྱི་
218



དམ་ཆོས་སྤྱོད་ཡུལ་གྱི་སྐྱབས་འགྲོ་བཤགས་པ་སེམས་བསྐྱེད་གསོལ་འདེབས་རིང་ཐུང་གསུམ་ཀ་
མཐེ་བོང་ནས་བདུད་རྩི་དཀར་པོ་སྤྱི་གཙུག་ཚང་བུག་ནས་མར་བབ་པས། ལུས་ཀྱི་ནང་
དཀར་མེར་གྱིས་ཁེངས་ནས། སྡིག་སྒྲིབ་ཐམས་ཅད་བཤང་ལམ་འོག་ལམ་ལ་མར་བདས་
པས། བྱེ་མ་ལ་ཆུའི་མདོར་སོ་རྒྱབ་པའམ། སོལ་གུ་ནག་པོ་ཆུས་བདས་པ་བཞིན་དུ་ནག་
ཉིལ་བདས་ཏེ། དེ་ནས་བུ་ག་རྣམས་རང་བཞིན་གྱིས་འགགས་ཏེ། འོ་རྐྱལ་འོ་མས་ཁེངས་
པ་ལྟར་དཀར་མེར་ཁེངས་ཏེ། སྤྱི་གཙུག་ནས་ཡར་ལུད་དེ། ཕྱིའི་སྡིག་སྒྲིབ་ཐམས་ཅད་ཀོ་
བ་ནག་པོ་སྐྱི་གདར་བ་བཞིན་དུ་དག་སྟེ། ལུས་ཕྱི་ནས་བལྟས་ན་ནང་གསལ་བ། ནང་ནས་
བལྟས་ན་ཕྱི་གསལ་བ། ཤེལ་དཀར་མཆོད་རྟེན་ལ་ཉི་མ་ཤར་བ་ལྟ་བུ་ཕྱི་གསལ་ནང་
གསལ་དུ་བསམ་མོ། །
དམིགས་པ་དེ་ལྟར་བསྒོམས་ནས། འདྲེན་པ་སྔགས་ཀྱི་སྒོ་ནས་བཤགས་པ་ནི།
ཡིག་བརྒྱ་འདྲེན་ནོ། །དུང་བ་དབྱངས་ཀྱི་བཤགས་པ་ནི། ༈ ཨོ་བླ་མ་སྐུའི་དམ་ཚིག་
ཉམས་པ་མཐོལ་ལོ་བཤགས། །ཨཱ་བླ་མ་གསུང་གི་དམ་ཚིག་ཉམ་པ་མཐོལ་ལོ་བཤགས། །
ཧཱུྃ་བླ་མ་ཐུགས་ཀྱི་དམ་ཚིག་ཉམས་པ་མཐོལ་ལོ་བཤགས། ཨོཾ་ཨཱ༔ཧཱུྃ། བླ་མ་སྐུ་གསུང་
ཐུགས་ཀྱི་དམ་ཚིག་ཉམས་པ་མཐོལ་ལོ་བཤགས། །ཨཱ་ཡི་དམ་སྐུ་ཡི་དམ་ཚིག་ཉམས་པ་
མཐོལ་ལོ་བཤགས། །ཨཱ་ཡི་དམ་གསུང་གི་དམ་ཚིག་ཉམས་པ་མཐོལ་ལོ་བཤགས། །ཧཱུྃ་ཡི་
དམ་ཐུགས་ཀྱི་དམ་ཚིག་ཉམས་པ་མཐོལ་ལོ་བཤགས། །ཨོ་ཨཱ་ཧཱུཾ། ཡི་དམ་སྐུ་གསུང་
ཐུགས་ཀྱི་དམ་ཚིག་ཉམས་པ་མཐོལ་ལོ་བཤགས། །ཨོཾ་མཁའ་འགྲོ་སྐུའི་དམ་ཚིག་ཉམས་
པ་མཐོལ་ལོ་བཤགས། །ཨཱ་མཁའ་འགྲོ་གསུང་གི་དམ་ཚིག་མཐོལ་ལོ་བཤགས། །ཧཱུཾ་
མཁའ་འགྲོ་ཐུགས་ཀྱི་དམ་ཚིག་ཉམས་པ་མཐོལ་ལོ་བཤགས། །ཨོཾ་ཨཱ་ཧཱུཾ་མཁའ་འགྲོ་སྐུ་
གསུང་ཐུགས་ཀྱི་དམ་ཚིག་ཉམས་པ་མཐོལ་ལོ་བཤགས། །ཨོ་ཆོས་སྐྱོང་སྐུའི་དམ་ཚིག་
ཉམས་པ་མཐོལ་ལོ་བཤགས། །ཨཱ་ཆོས་སྐྱོང་གསུང་གི་དམ་ཚིག་ཉམས་པ་མཐོལ་ལོ་
བཤགས། །ཧཱུཾ་ཆོས་སྐྱོང་ཐུགས་ཀྱི་དམ་ཚིག་ཉམས་པ་མཐོལ་ལོ་བཤགས། །ཨོཾ་ཨཱ་ཧཱུྃ་ཆོས་
219



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་བོད་གཉིས་པ།
སྐྱོང་སྐུ་གསུང་ཐུགས་ཀྱི་དམ་ཚིག་ཉམས་པ་མཐོལ་ལོ་བཤགས། །ཨོཾ་མཆེད་གྲོགས་སྐུའི་
དམ་ཚིག་ཉམས་པ་མཐོལ་ལོ་བཤགས། །ཨཱ་མཆེད་གྲོགས་གསུང་གི་དམ་ཚིག་ཉམས་པ་
མཐོལ་ལོ་བཤགས། །ཧཱུཾ་མཆེད་གྲོགས་ཐུགས་ཀྱི་དམ་ཚིག་ཉམས་པ་མཐོལ་ལོ་བཤགས། །
ཨོཾ་ཨཱ་ཧཱུཾ་མཆེད་གྲོགས་སྐུ་གསུང་ཐུགས་ཀྱི་དམ་ཚིག་ཉམས་པ་མཐོལ་ལོ་བཤགས། །ཨོ་
དུས་གསུམ་ཕ་མ་སྐུའི་དམ་ཚིག་ཉམས་པ་མཐོལ་ལོ་བཤགས། །ཨཱ་དུས་གསུམ་ཕ་མ་
གསུང་གི་དམ་ཚིག་ཉམས་པ་མཐོལ་ལོ་བཤགས། །ཧཱུཾ་དུས་གསུམ་ཕ་མ་ཐུགས་ཀྱི་དམ་
ཚིག་ཉམས་པ་མཐོལ་ལོ་བཤགས། །ཨོ་ཨཱ་ཧཱུཾ་དུས་གསུམ་ཕ་མ་སྐུ་གསུང་ཐུགས་ཀྱི་དམ་
ཚིག་ཉམས་པ་མཐོལ་ལོ་བཤགས། །ཨོ་འགྲོ་དྲུག་སེམས་ཅན་སྐུའི་དམ་ཚིག་ཉམས་པ་
མཐོལ་ལོ་བཤགས། །ཨཱ་འགྲོ་དྲུག་སེམས་ཅན་གསུང་གི་དམ་ཚིག་ཉམས་པ་མཐོལ་ལོ་
བཤགས། །ཧཱུཾ་འགྲོ་དྲུག་སེམས་ཅན་ཐུགས་ཀྱི་དམ་ཚིག་ཉམས་པ་མཐོལ་ལོ་བཤགས། །
ཨོ་ཨཱ་ཧཱུྃ་འགྲོ་དྲུག་སེམས་ཅན་སྐུ་གསུང་ཐུགས་ཀྱི་དམ་ཚིག་ཉམས་པ་མཐོལ་ལོ་བཤགས། །
ཨོཾ་ཡུལ་ལྷ་གཞི་བདག་སྐུའི་དམ་ཚིག་ཉམས་པ་མཐོལ་ལོ་བཤགས། །ཨཱ་ཡུལ་ལྷ་གཞི་
བདག་གསུང་གི་དམ་ཚིག་ཉམས་པ་མཐོལ་ལོ་བཤགས། །ཧཱུྃ་ཡུལ་ལྷ་གཞི་བདག་ཐུགས་
ཀྱི་དམ་ཚིག་ཉམས་པ་མཐོལ་ལོ་བཤགས། །ཨོཾ་ཨཱ་ཧཱུྃ། ཡུལ་ལྷ་གཞི་བདག་སྐུ་གསུང་
ཐུགས་ཀྱི་དམ་ཚིག་ཉམས་པ་མཐོལ་ལོ་བཤགས་སོ། །བཛྲ་ས་ཏྭ་ཨཱ་ཧཱུཾ། འདི་ནས་སེམས་བསྐྱེད་
བཞུགས་སོ། །
སྤང་བ་དངོས་ནི། རང་ལུས་སྤྱན་རས་གཟིགས་ཕྱག་སྟོང་སྤྱན་སྟོང་བསྐྱེད་ལ། ཡར་
ལངས་ལ་ལག་པ་བརྐྱངས་ཏེ། ཕྱག་གི་ཕྱག་སོར་ནས་བདུད་རྩི་དཀར་པོ་དཀར་ཐོར་ཐོར་
བབས་པས། འགྲོ་བ་རིགས་དྲུག་ལམ་རྒྱུད་ལྔ་སྐྱེ་བ་རྣམ་བཞིའི་སེམས་ཅན་ཐམས་ཅད་ཀྱི་
ངག་ནར་དཀར་ཐོར་ཐོར་བབས་ནས། ལུས་ངག་ཡིད་གསུམ་བདེ་བས་མེར་གང་བར་
བསམ་མོ། །དཀར་འགྱེད་ལ་རྟེན་ནས་ཚོགས་རྫོགས་པའི་ཐབས་སོ། །་ ་
་220



དམ་ཆོས་སྤྱོད་ཡུལ་གྱི་སྐྱབས་འགྲོ་བཤགས་པ་སེམས་བསྐྱེད་གསོལ་འདེབས་རིང་ཐུང་གསུམ་ཀ
ངག་ནས་ལྷ་རུ་འཐེན་པ་ནི། ཕ་མའི་གཙོ་བྱས་ཆོས་མེད་དུ་ཤི་བའི་སེམས་ཅན་ཚོ་སྙིང་རེ་རྗེ། །
གཏི་མུག་མུན་ལྟར་འཐིབས་པའི་སེམས་ཅན་སྙིང་རེ་རྗེ། །ཞེ་སྡང་མེ་ལྟར་འབར་བའི་
སེམས་ཅན་སྙིང་རེ་རྗེ། །ང་རྒྱལ་རི་ལྟར་དཔུངས་པའི་སེམས་ཅན་སྙིང་རེ་རྗེ། །འདོད་
ཆགས་ཆུ་ལྟར་འཁྲུགས་པའི་སེམས་ཅན་སྙིང་རེ་རྗེ། །ཕྲག་དོག་རླུང་ལྟར་འཚུབ་པའི་
སེམས་ཅན་སྙིང་རེ་རྗེ། །ལྷ་ཕོ་ལྟུང་གི་སྡུག་བསྔལ་བ་ཚོ་སྙིང་རེ་རྗེ། །ལྷ་མ་ཡིན་འཐབ་
གསོད་ཀྱི་སྡུག་བསྔལ་བ་ཚོ་སྙིང་རེ་རྗེ། །མི་སྐྱེ་ཤི་འཕོ་འགྱུར་གྱི་སྡུག་བསྔལ་ཚོ་སྙིང་རེ་རྗེ། །
བྱོལ་སོང་བཀོལ་སྤྱོད་ཀྱི་སྡུག་བསྔལ་ཚོ་སྙིང་རེ་རྗེ། །ཡི་དྭགས་བཀྲེས་སྐོམ་གྱི་སྡུག་བསྔལ་
ཚོ་སྙིང་རེ་རྗེ། །དམྱལ་བ་ཚ་གྲང་གི་སྡུག་བསྔལ་བ་ཚོ་སྙིང་རེ་རྗེ། །ཕ་མའི་གཙོ་བྱས་ཆོས་
མེད་དུ་ཤི་བའི་སེམས་ཅན་ཚོ་སྙིང་རེ་རྗེ། །རང་ཉིད་སྤྱན་རས་གཟིགས་སུ་བསྐྱེད་ལ་སེམས་
ཅན་ཐམས་ཅད་ལ་སྙིང་རྗེ་བསྒོམ་མོ། །འདི་ནས་བླ་མའི་རྣལ་འབྱོར་བསྒོམ་པ་ཡོད་དོ་ཨ། །
སོ་སོར་རང་རང་གི་སྤྱི་གཙུག་ཏུ། ཨ་མ་ལབ་ཀྱི་སྒྲོན་མ་སྐུ་མདོག་དཀར་མོ། བུ་མོ་
ལོ་བཅུ་དྲུག་ཙམ་ལོན་པའི་ན་ཚོད་ཙམ་སྐུ་མདོག་དཀར་ལ་འོད་ཟེར་འཕྲོ་བ་སྐུ་ལུས་རྒྱས་
ལ་གཟི་བརྗིད་ཆེ་བ། སྐུ་གཅེར་བུ་ལ་རུས་པའི་བརྒྱན་དྲུག་གཡེར་ཁ་ཁམ་ཧྲག་གེ་
གསོལ་བ། ཕྱག་གཡས་སེང་ལྡེང་གི་ཌ་མ་རུ་སྟོང་གསུམ་དུ་སྒྲ་སྒྲོག་པ། གཡོན་པ་ཐོད་
ཁྲག་ཐུགས་ཀར་བསྣམས་པའི་མཆན་ཁུང་ན་ཁ་ཊཾ་རྩེ་གསུམ་བསྣམས་པ། ཞབས་གཡས་
བརྐྱངས་གཡོན་བསྐུམས་པ་གར་སྟབས་སུ་བཞུགས་པ། སྤྱན་གསུམ་ནམ་མཁའི་མཐོང་
ལ་ཧྲིག་ཧྲིག་གཟིགས་པ། དབུ་སྐྲ་སིལ་བུས་སྐུ་རྒྱབ་ནོན་པ། དེ་ལ་གཅོད་ཡུལ་བརྒྱུད་པའི་
བླ་མ་རྣམས་དང་། འཁོར་དཔའ་བོ་དཔའ་མོ་རྣམས་ཀྱིས་བསྐོར་ནས་བཞུགས་པར་
བསམ་མོ། །དེ་ནས་གསོལ་བ་རིང་རྫོགས་སུ་འདེབས་པ་དང་། ཐུང་རྫོགས་སུ་འདེབས་པ་དང་། མགུར་ལུགས་སུ་
འདེབས་པ་དང་། ནོར་བུ་ལུགས་སུ་འདེབས་པ་དང་མང་ངོ་། །རིང་རྫོགས་སུ་འདེབས་པ་ནི་འདི་ལྟར་རོ། ། །
༈ གནས་འོག་མིན་ཆོས་དབྱིངས་ཕོ་བྲང་ནས། །ཡུམ་ཆེན་ཕར་ཕྱིན་བྱིན་རླབས་
221



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
ཅན། །བྱིན་རླབས་ཅན་ལ་གསོལ་བ་འདེབས་སོ། །བླ་མ་ལ་གསོལ་བ་འདེབས་སོ། །ཡུམ་
ཆེན་མོས་བྱིན་གྱིས་རློབས་ཤིག །བྱ་རྒོད་ཕུང་པོའི་རི་བོ་ནས། །བཅོམ་ལྡན་ཤཱཀ་ཐུབ་བྱིན་
རློབས་ཤིག །གཡུ་ལོ་བཀོད་པའི་ཞིང་ཁམས་ནས། །རྗེ་བཙུན་སྒྲོལ་མས་བྱིན་རློབས་
ཤིག །དུར་ཁྲོད་ཆེན་པོའི་གནས་བརྒྱད་ནས། །མཁའ་འགྲོ་པུ་ཀ་སིདྷས་བྱིན་རློབས་
ཤིག །རྒྱ་ནག་རི་བོ་རྩེ་ལྔ་ནས། །འཇམ་དཔལ་སྨྲ་བའི་སེང་གེས་བྱིན་རློབས་ཤིག །རྒྱ་གར་
ཆོས་ཀྱི་འབྱུང་གནས་ནས། །ཨརྱ་དྷེ་བས་བྱིན་རློབས་ཤིག །ལས་སྟོད་དིང་རི་གླང་སྐོར་
ནས། །དམ་པ་སངས་རྒྱས་བྱིན་རློབས་ཤིག །རས་པར་སྤང་ལུང་དགོན་པ་ནས། །བསོད་
ནམས་བླ་མས་བྱིན་རློབས་ཤིག །ཟངས་རི་ཁང་དམར་གནས་མཆོག་ནས། །ཨ་མ་ལབ་
སྒྲོན་བྱིན་རློབས་ཤིག །སྙེ་མོ་ཁུའི་ར་བ་ནས། །ཁུ་དབོན་ཆོས་དབྱིངས་བྱིན་རློབས་ཤིག །
ལུག་སྨད་ལྕང་སར་དགོན་པ་ནས། །དོལ་པ་ཟང་ཐལ་བྱིན་རློབས་ཤིག །གཡུར་སྟོད་ཆུ་བོ་
རིའི་གནས་མཆོག་ནས། །རྒྱ་ནག་གཅེར་བུ་བྱིན་རློབས་ཤིག །རབ་གྲོང་སེ་བའི་གླིང་
དགོན་ནས། །སངས་རྒྱས་རབ་སྟོན་བྱིན་རློབས་ཤིག །ཁ་རག་མོན་འཕང་དགོན་པ་ནས། །
སུམ་སྟོན་རལ་པ་བྱིན་རློབས་ཤིག །ཀླུ་མོ་རྒྱལ་གྱི་གདན་ས་ནས། །རྩི་སྒོམ་རས་པས་བྱིན་
རློབས་ཤིག །མཁར་ཆུ་གཉན་གྱི་དབེན་གནས་ནས། །རྡོ་རྗེ་ཀུན་དགས་བྱིན་རློབས་
ཤིག །སེང་ཆེན་མནོལ་བའི་ཁྲི་སྟེང་ནས། །རྟོག་ལྡན་ཤཀ་རྒྱལ་བྱིན་རློབས་ཤིག །འཇའ་
འོད་འཁྱིལ་བའི་གུར་ཁང་ནས། །བཤེས་གཉེན་ནོར་བུས་བྱིན་རློབས་ཤིག །ལུས་སྲོག་
བློས་བཏང་ཕོ་བྲང་ནས། །འཁྲུལ་ཞིག་ནམ་རྒྱལ་བྱིན་རློབས་ཤིག །རྫས་སྡིང་དཔལ་གྱི་
དུར་ཁྲོད་ནས། །ནམ་མཁའ་མཚན་ལྡན་བྱིན་རློབས་ཤིག །བདེ་ཆེན་འགྱུར་མེད་ཞིང་
ཁམས་ནས། །འཁྲུལ་ཞིག་ཧམ་སྨོན་བྱིན་རློབས་ཤིག །ཆོས་དབྱིངས་འགྱུར་མེད་གཞལ་
ཡས་ནས། །སངས་རྒྱས་ཡོན་ཏན་བྱིན་རློབས་ཤིག །མཁྱེན་གཉིས་རྣམས་དག་གཞལ་
ཡས་ནས། །སངས་རྒྱས་གཞོན་ནུས་བྱིན་རློབས་ཤིག །སྟོང་ཉིད་སྙིང་རྗེའི་གཞལ་ཡས་སུ། །
222



དམ་ཆོས་སྤྱོད་ཡུལ་གྱི་སྐྱབས་འགྲོ་བཤགས་པ་སེམས་བསྐྱེད་གསོལ་འདེབས་རིང་ཐུང་གསུམ་ཀ་
སངས་རྒྱས་རྒྱ་མཚོས་བྱིན་རློབས་ཤིག །སྤྱི་གཙུག་ཉི་ཟླའི་གདན་སྟེང་ནས། །རྩ་བའི་བླ་
མས་བྱིན་རློབས་ཤིག །སྙིང་ཁ་ཆོས་ཀྱི་ཕོ་བྲང་ནས། །ཡི་དམ་ལྷ་ཚོགས་བྱིན་རློབས་
ཤིག །བསིལ་བ་ཚལ་གྱི་དུར་ཁྲོད་ནས། །བཀའ་སྲུང་ཆོས་སྐྱོང་བྱིན་རློབས་ཤིག །གཉན་
ཁྲོད་ཕྱོགས་མེད་དགོན་པ་ནས། །མཆེད་གྲོགས་ཆོས་སྐྱོང་བྱིན་རློབས་ཤིག །བྱིན་རློབས་
ཤིག་བླ་མ་ལ་གསོལ་བ་འདེབས་སོ། །ཡུམ་ཆེན་མོས་བྱིན་གྱིས་རློབས་ཤིག །འདི་ནས་གསོལ་
འདེབས་ཐུང་བ་རྫོགས་སོ། ། ་ ་
༈ གནས་འོག་མིན་ཆོས་དབྱིངས་ཕོ་བྲང་ནས། །ཡུམ་ཆེན་ཕར་ཕྱིན་བྱིན་རླབས་
ཅན། །བྱ་རྒོད་ཕུང་པོའི་རི་བོ་ནས། །བཅོམ་ལྡན་ཤཱཀ་ཐུབ་བྱིན་རླབས་ཅན། །རྒྱུད་སྡེ་བཞི་
ཡི་ཕོ་བྲང་ནས། །དམ་ཆོས་ཕ་རོལ་ཕྱིན་དྲུག་བྱིན་རླབས་ཅན། །ཟངས་རི་ཁང་དམར་
གནས་མཆོག་ནས། །ཨ་མ་ལབ་སྒྲོན་བྱིན་རླབས་ཅན། །གཡེ་ཆུང་བླ་ལུང་དགོན་པ་ནས། །
རྒྱལ་བ་དོན་འགྲུབ་བྱིན་རླབས་ཅན། །གཉན་ཁྲོད་ཕྱོགས་མེད་གནས་མཆོག་ནས། །
གཅོད་ཡུལ་རྒྱུད་པའི་བྱིན་རླབས་ཅན། །ལུས་སྲོག་བློས་བཏང་ཕོ་བྲང་ནས། །འཁྲུལ་ཞིག་
ནམ་རྒྱལ་བྱིན་རླབས་ཅན། །རྫས་སྡིང་དཔལ་གྱི་དུར་ཁྲོད་ནས། །མངའ་རིའི་ནམ་མཁའ་
བྱིན་རླབས་ཅན། །བདེ་ཆེན་འགྱུར་མེད་ཞིང་ཁམས་ནས། །འཁྲུལ་ཞིག་ཧབ་སྨྱོན་བྱིན་
རླབས་ཅན། །ཆོས་དབྱིངས་འགྱུར་མེད་གཞལ་ཡས་ནས། །སངས་རྒྱས་ཡོན་ཏན་བྱིན་
རླབས་ཅན། །མཁྱེན་གཉིས་རྣམ་དག་གཞལ་ཡས་ནས། །སངས་རྒྱས་གཞོན་ནུ་བྱིན་
རླབས་ཅན། །སྟོང་ཉིད་སྙིང་རྗེའི་གཞལ་ཡས་ནས། །སངས་རྒྱས་རྒྱ་མཚོ་བྱིན་རླབས་ཅན། །
སྤྱི་གཙུག་ཉི་ཟླའི་གདན་སྟེང་ནས། །རྩ་བའི་བླ་མ་བྱིན་རླབས་ཅན། །ཕ་རྒྱུད་བརྡའི་རྒྱུད་པ་
ལ་གསོལ་བ་འདེབས། །མ་རྒྱུད་བྱིན་རླབས་རྒྱུད་པ་ལ་གསོལ་བ་འདེབས། །གྲོལ་རྒྱུད་
བཀའི་རྒྱུད་པ་ལ་གསོལ་བ་འདེབས། །སྲས་རྒྱུད་གདམས་པའི་རྒྱུད་པ་ལ་གསོལ་བ་
འདེབས། །སློབ་རྒྱུད་མོས་གུས་རྒྱུད་པ་ལ་གསོལ་བ་འདེབས། །གནས་ལུགས་རྟོགས་པར་
223



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
བྱིན་གྱིས་རློབས། །སྙེམ་ཐག་ཆོད་པར་བྱིན་གྱིས་རློབས། །གཉན་ཁྲོད་འགྲིམ་པར་བྱིན་
གྱིས་རློབས། །གཅོད་ཡུལ་འབྱོངས་པར་བྱིན་གྱིས་རློབས། །ཕུང་པོ་གཟན་ལ་འཁྱུར་བར་
བྱིན་གྱིས་རློབས། །ལུས་སྲོག་བློས་སུ་ཐོང་པར་བྱིན་གྱིས་རློབས། །ཤ་ཁྱེར་ཁྲག་ཁྱེར་
གཏོང་བར་བྱིན་གྱིས་རློབས། །ཆགས་མེད་ཞེན་མེད་རྟོགས་པར་བྱིན་གྱིས་རློབས། །ན་
དགའ་ཤི་སྐྱིད་ནུས་པར་བྱིན་གྱིས་རློབས། །གཅོད་ཡུལ་ལམ་དུ་ལྷོང་པར་བྱིན་གྱིས་རློབས། །
བདག་འཛིན་བློས་སུ་ཐོང་བར་བྱིན་གྱིས་རློབས། །ང་འཛིན་འཁྲུལ་པ་མེད་པར་བྱིན་གྱིས་
རློབས། །སྐྱེ་མེད་ཅིག་ཆོད་རྟོགས་པར་བྱིན་གྱིས་རློབས། །ཉག་གཅིག་རྩད་ནས་ཆོད་པར་
བྱིན་གྱིས་རློབས། །རྒྱུད་པའི་རྣམ་ཐར་ཁྱོངས་པར་བྱིན་གྱིས་རློབས། །རྣམ་མཁྱེན་སངས་
རྒྱས་ཐོབ་པར་བྱིན་གྱིས་རློབས། །བླ་མ་ལ་གསོལ་བ་འདེབས། །ཡུམ་ཆེན་མོས་བྱིན་གྱིས་
རློབས་ཤིག །དགེ་བ་འདི་ཡིས་མྱུར་དུ་བདག །བཀའ་རྒྱུད་བླ་མ་འགྲུབ་གྱུར་ནས། །འགྲོ་
བ་གཅིག་ཀྱང་མ་ལུས་པ། །དེ་ཡི་ས་ལ་འཁོད་པར་ཤོག །
་་ གསོལ་བ་སྙིང་གི་དཀྱིལ་ནས་ཐོབ་ཅིག་ཨ་མའི་བཀྲ་ལུགས་གཙོ། ཕོས་སྒོ་སྡུག་པ་བཀྲང་གི་བན་དྷེ་བཛྲ་མངྒ་ལཾ། །
ཁོ་བོས་བཀྲ་ཤིས་སྔོན་དགའ་རི་ཁྲོད་དུ་ཆོས་རྗེ་རང་གི་ཕྱག་དཔེ་དངོས་ནས་བཤུས་པའི་ཟིན་བྲིས་ལགས་སོ་ཧེ་ཧེས།
224



༈ གསོལ་བ་ཕུར་ཚུགས་སུ་འདེབས་པ་སྐུ་གསུམ་
བྱིན་འབེབས་མ་བཞུགས་སོ། །
༈ བླ་མའི་སྐུ་གསུང་ཐུགས་ལ་གསོལ་བ་འདེབས། །བླ་མའི་སྐུ་གསུང་ཐུགས་ཀྱི་
བྱིན་གྱིས་རློབས་ཤིག །བླ་མའི་གསུང་ལ་གསོལ་བ་འདེབས། །བླ་མའི་གསུང་གི་བྱིན་གྱིས་
རློབས་ཤིག །བླ་མའི་ཐུགས་ལ་གསོལ་བ་འདེབས། །བླ་མའི་ཐུགས་ཀྱི་བྱིན་གྱིས་རློབས། །
བླ་མའི་སྐུ་གསུང་ཐུགས་ལ་གསོལ་བ་འདེབས། །བླ་མའི་སྐུ་གསུང་ཐུགས་ཀྱི་བྱིན་གྱིས་
རློབས། །བླ་མ་ལ་གསོལ་བ་འདེབས་སོ། །ཡུམ་ཆེན་མོའི་བྱིན་གྱིས་རློབས་ཤིག །བླ་མའི་
སྐུ་ལ་གསོལ་བ་འདེབས། །ལུས་ཀྱི་སྒྲིབ་པ་དག་ཏུ་གསོལ་ལོ། །བླ་མ་ལ་གསོལ་བ་
འདེབས། །ཡུམ་ཆེན་མོའི་བྱིན་གྱིས་རློབས། །བླ་མའི་གསུང་ལ་གསོལ་བ་འདེབས། །ངག་
གིས་སྒྲིབ་པ་དག་ཏུ་གསོལ། །བླ་མ་ལ་གསོལ་བ་འདེབས། །ཡུམ་ཆེན་མོའི་བྱིན་གྱིས་
རློབས་ཤིག །བླ་མའི་ཐུགས་ལ་གསོལ་བ་འདེབས། །ཡིད་ཀྱི་སྒྲིབ་པ་དག་ཏུ་གསོལ། །བླ་
མ་ལ་གསོལ་བ་འདེབས། །ཡུམ་ཆེན་མོའི་བྱིན་གྱིས་རློབས། །བླ་མའི་སྐུ་གསུང་ཐུགས་ལ་
གསོལ་བ་འདེབས། །ལུས་ངག་ཡིད་གསུམ་གྱི་སྒྲིབ་པ་ཚོ་དག་ཏུ་གསོལ། །བླ་མ་ལ་
གསོལ་བ་འདེབས། །ཡུམ་ཆེན་མོས་བྱིན་གྱིས་རློབས། །རྩ་བའི་བླ་མ་བཀའ་དྲིན་ཅན། །
བཀའ་དྲིན་ཅན་ལ་གསོལ་བ་འདེབས་སོ། །བླ་མ་ལ་གསོལ་བ་འདེབས། །ཡུམ་ཆེན་མོས་
བྱིན་གྱིས་རློབས། །རྒྱུད་པའི་བླ་མ་བྱིན་རླབས་ཅན། །བྱིན་རླབས་ཅན་ལ་གསོལ་བ་
འདེབས། །བླ་མ་ལ་གསོལ་བ་འདེབས། །ཡུམ་ཆེན་མོས་བྱིན་གྱིས་རློབས། །འདྲེན་པའི་བླ་
མ་ཐུགས་རྗེ་ཅན། །ཐུགས་རྗེ་ཅན་ལ་གསོལ་བ་འདེབས། །བླ་མ་ལ་གསོལ་བ་འདེབས། །
225



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
ཡུམ་ཆེན་མོས་བྱིན་གྱིས་རློབས། །མ་གཅིག་ཇོ་མོའི་རྣལ་འབྱོར་མ། །ཕ་རོལ་ཕྱིན་པའི་
གྲུབ་ཐོབ་མ། །བླ་མ་ལ་གསོལ་བ་འདེབས། །ཡུམ་ཆེན་མོས་བྱིན་གྱིས་རློབས། །སྐལ་ལྡན་
ཀུན་གྱི་རྒྱུད་འགྲོལ་མ། །བདག་དང་མོས་པའི་གང་ཟག་ལ། །དབང་བསྐུར་བྱིན་གྱིས་
རློབས་ཤིག །རྣམ་མཁྱེན་སངས་རྒྱས་ཐོབ་པར་བྱིན་གྱིས་རློབས། །རྫོགས་པའི་སངས་རྒྱས་
ཐོབ་པར་བྱིན་གྱིས་རློབས་ཤིག །བླ་མ་ལ་གསོལ་བ་འདེབས་སོ། །ཡུམ་ཆེན་མོས་བྱིན་
གྱིས་རློབས་ཤིག །བཀྲ་ཤིས། སཱི།



༄༅། །བརྡ་ཆོས་ལ་བརྡར་བསྒྱུར་བ་ལས། བེམ་རིག་བྲལ་བའི་
བརྡ་ཞེས་བྱ་བ་བཞུགས་སོ། །
རྒྱལ་བའི་ཡུམ་ལ་ཕྱག་འཚལ་ལོ། །སྐྱེ་དམན་བུད་མེད་ལུས་བླངས་བདག་འདྲ་
ཡིས། །ཡུམ་ཆེན་དེ་ཡི་དོན་ཞལ་མཐོང་ནས་སུ། །དད་ལྡན་འགའ་ལ་ཕན་སྙམ་ནས། །མིང་
མེད་མིང་དུ་བཏགས་པ་གཅོད་ཡུལ་བརྡ་འདི་བསྟན། །བློ་ཆུང་རྣམས་ལ་སྐྱབས་འགྲོ་
སེམས་བསྐྱེད་བསྟན། །མཆོད་པ་རྒྱ་ཆེན་འདི་ཡིས་བརྡ་རུ་བསྟན། །དང་པོ་གདམས་ངག་
གདབ་པ་དང་། །ཐ་མ་ལ་ཟློར་ཤེས་པར་བྱ། །མཆོད་པ་རྒྱ་ཆེན་བརྡ་ཡང་འདི་ལྟ་སྟེ། དཔེར་
ན་ས་བདག་རྒྱལ་པོ་ལ། གང་ལ་ལ་ཞིག་གིས་བུ་སྨད་ནོར་རྫས་ཐམས་ཅད་ཕུལ་ནས། ད་
བུ་དང་ནོར་གྱི་གཉེན་བྱ་མི་དགོས། ཕུལ་ཚིག་གཅིག་གིས་རྒྱལ་པོ་གཉེར་ཆེ། རྒྱ་ལ་གཉེར་
བྱས་བདག་ཏུ་བཟུང་ན། སླར་ལ་རྒྱལ་པོའི་བཀའ་ཆད་འོང་། དཔེ་དེ་བཞིན་དུ་རྒྱལ་པོ་ལྟ་
བུའི་གནས་ལུགས་ལ། སྣང་སྲིད་སྣོད་བཅུད་ཐམས་ཅད་མ་ལུས་པར་ཕུལ་བས། ད་རེ་
དོགས་ཡིན་མིན་གྱི་གཉེར་དང་ལྟ་རྟོག་བྱ་མི་དགོས། རིག་པ་དང་བྲལ་བའི་ཚིག་གཅིག །
རྒྱ་ལ་རེ་དོགས་རྩིས་གདབ་བྱས་ན། འབུལ་བ་སྣང་ལོག་བྱས་པ་དང་འདྲ་སྟེ། རྒྱལ་པོའི་
བཀའ་ཆད་འོང་བ་དང་འདྲ་བར། སླར་ལ་རང་གིས་རང་ལ་བསྒྲིབས་ཏེ། སྙེམས་ཆེད་པའི་
དུས་མི་འོང་ངོ་། །མཆོད་པ་རྒྱ་ཆེན་འདྲའོ། །
གདམས་ངག་བཏབ་པའི་དུས་སུ་བེམ་རིག་སྦྲག་མ། ལ་མ་ལྟ་བུ་ལ། བླ་མའི་
གདམས་ངག་མེ་ལྟ་བུ་སྦར་བས། དུ་བ་ལྟ་བུའི་དྲན་རིག་ཐམས་ཅད། དཔེར་ན་དུ་བ་ནམ་
མཁའ་ལ་ཡལ་བ་ལྟར་དུ། དྲན་རིག་ཆོས་ཀྱི་དབྱིངས་སུ་དུས་དང་རྣམ་པ་ཐམས་ཅད་དུ་
227



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
ཐིམ་ཞིང་། བུན་ནེ། ཡལ་ལེ་དྭངས་སོ། །ལུས་བེམ་པོ་ཐལ་བ་དང་འདྲའོ། །དེའི་བར་དུ་
ཡོན་ཏན་ནམ། བྱིན་རླབས་སམ། ནུས་པ་དང་། རྟགས། མེ་དྲོད་དང་འདྲ་སྟེ། དོན་བྱེད་
ཅིང་འཆར་རོ། །རིམ་གྱིས་དུ་བ་མེད་པ་དེ་བཞིན་དུ། ཐལ་བ་ལས་སླར་ལོག་ནས་དུ་བར་
འགྲོ་མི་སྲིད་པ་དང་འདྲ་སྟེ། ལ་མེའི་སྟོབས་མ་ཟད་པར་དུད་པ་འོང་ངོ་། །དེ་བཞིན་དུ་ལུས་
འབྱུང་བའི་སྟོབས་མ་ཟད་བར་དུ་དྲན་རིག་མི་ཟད་པར་འོང་། སྟོབས་ཟད་ནས་དྲན་རིག་
ཡལ་ནས། སླར་བེམ་པོ་ལ་འཇུག་རྒྱུ་མེད་དོ། །ལུས་ཐལ་བ་ལྟ་བུའོ། །རིག་པ་རང་བཞིན་
སྐྱེ་མེད་སྟོང་པར་རྟོགས་ཏེ། རྐྱེན་གྱིས་བསླངས་པའི་དྲན་རིག་དུ་བ་ལྟར་ཡལ། ཡལ་བའི་
ཆོས་ལ་རྩིས་གདབ་མེད། ཡལ་བའི་ཆོས་ལ་རང་ལ་རང་གིས་མ་ལྟ་ཞིག །བལྟས་ན་རང་
གིས་རང་བསྒྲིབས་ཏེ་སྡིག་རེ་ཆེའོ། །བེམ་རིག་བྲལ་བའི་མན་ངག་གོ། །གཉན་ས་ལ་
སོགས་པར་རྐྱེན་ངན་བྱུང་བའི་གནས་སུ། ཕུང་པོ་གཟན་དུ་བསྐྱུར་བའི་དགོས་པ་ནི། ལུས་
ལ་མི་ཕངས་པའི་ཚུལ་གྱིས་འཆི་བ་ལན་རེ་རེ་གྱིས། ཞེ་འདོད་ཚུལ་གྱིས་ཕྱི་ནང་འཇིག་རྟེན་
ཆགས་པའི་རྒྱུ། ང་ཡི་བཀའ་བཅག་ཐར་པའི་སྲོག་མི་ཆོད། །གཅིག་ལ་བསྟན་ཞིང་གཉིས་
ལ་གསང་། །འདི་ལ་ཆོས་སྒོ་མ་ཡངས་དམ་དུ་གྱིས། །རིག་འཁྲུལ་བེམ་པོ་འབྲེལ་བ་ལ། །
རེང་བུ་ངོ་སྤྲོད་བླ་མའི་ཞལ། །ཡོན་ཕུལ་ནས་ནི་ངོ་སྤྲོད་བྱ། །རིག་པ་འཁྲུལ་པ་མ་རིག་པ་ཡེ་
ཤེས་ལག་པས། དཔེར་ན་སྤོས་རེངས་ལ་མེ་བཏང་བས། དྲི་དང་དུད་པ་དབྱེར་མེད་པས།
དུད་ཡལ་ཙམ་ན་དྲི་དེངས་ལྟར། །གདམས་ངག་ཅན་གྱི་རྣལ་འབྱོར་པ། །དབུགས་དང་རིག་
པ་དབྱེར་མེད་པས། །རླུང་ཡལ་ཙམ་ན་རིག་འཁྲུལ་དེངས། །འབྱུང་བ་ཐལ་བཞིན་འཁྲུལ་
དུད་དེངས། །མ་བྱས་པ་གཞི་མི་བྱེད་པ་ལམ། །མ་གྲུབ་པ་འབྲས་བུ་དེ་ལ་སུས་ཀྱང་བགོ་
མི་ཐོན། །དེ་ལྟར་ངོ་སྤྲོད་བྱས་པའི་དུས་སུ་ཉམས་གསུམ་འཆར་ཏེ། ཤུགས་ཆད་ཀྱི་ཉམས་
དང༌། ཐོད་རྒོལ་གྱི་ཉམས་དང་། རྟོག་མེད་ཀྱི་ཉམས་དང་གསུམ་འཆར་རོ། །ཤུགས་ཆད་
ཀྱི་ཉམས་ནི། ངོ་སྤྲོད་བྱས་པའི་དུས་སུ་ལིངས་ཀྱིས་འགྱེལ་ནས་འགྲོ་བ་ཡིན་ནོ། །ཐོད་



ir
ir
ir
བརྡ་ཆོས་ལ་བརྡར་བསྒྱུར་བ་ལས། བེམ་རིག་བྲལ་བའི་བརྡ། ་ ་
རྒོལ་གྱི་ཉམས་ནི། རྒྱ་གར་གྱི་སྐད་ལ་སོགས་པ་མང་པོ་ཟེར་བ་ཡིན། གར་བྱེད་པ་དང་
འཁྲབ་པ་ལ་སོགས་པ་འོང་བ་ཡིན་ནོ། །རྟོག་མེད་ཀྱི་ཉམས་ནི། ཏིང་ངེ་འཛིན་རྒྱུད་ལ་ཕྲིལ་
གྱིས་འོང་བ་ཡིན། ཆོས་ཉིད་བརྡ་ལ་ཤེས་རབ་ཀྱི་ཕ་རོལ་ཏུ་ཕྱིན་པ་དོན་ཡིན་པས། སྙེམས་
མེད་ཆོས་ཀྱི་དབྱིངས་རྣམ་པར་དག་པ་དེ་ལ་ཚིག་དང་ཡི་གེར་བཀོད་པ་གཅིག་ཀྱང་མེད་དོ། །
བརྒྱད་སྟོང་པ་ལས། ཤེས་རབ་ཀྱི་ཕ་རོལ་ཏུ་ཕྱིན་པ་ལ་ཡི་གེར་བྲིས་པ་གཅིག་ཀྱང་མེད་
ཅེས་པ་དང་། མཚན་བརྗོད་ལས། ཡང་དག་མཐའ་སྟེ་ཡི་གེ་མེད་ཅེས་པ་ཆོས་ཉིད་ཀྱི་བརྡ་
ཡིན་ནོ། །དེ་ལ་ཏིང་ངེ་འཛིན་གྱི་ཚད། སེམས་གསལ་བ་ལ་རྟོག་པ་མེད་པར་རང་དབང་
ཐོབ་པ་ཡིན། དེ་ལྟར་རྟོག་པ་ཤར་བའི་དུས་སུ་ཆོས་སྐུ་མཐོང་བ་ཡིན་ནོ། ། ་ ་
ཆོས་ཐམས་ཅད་ཀྱི་རྩ་བ་སྒོམ་སྒྲུབ་ཡིན་ཏེ། དེའི་བར་ཆད་དུ་ཅི་བས་ཀྱང་ལོང་
གཏམ་གནོད་པས། དོན་མེད་ཀྱི་ལོང་གཏམ་ཉུང་བར་བྱ་བ་གཅེས་གསུངས་སོ། །ཆོས་
ཐམས་ཅད་ལ་མི་འཛིན་པ་ནི་སྟོང་པའི་མཆོག་ཡིན་ནོ། །གཉིས་སུ་མེད་པས་ཡིད་ལ་མི་
བྱེད་པའོ། །སྐྱབས་འགྲོ་ལ་བློ་ཁེལ་ན་གྲོས་འདུན་མཁན་པོ་གཞན་མི་དགོས་སོ། །སྐྱབས་
འགྲོ་མི་དྲན་པར་མཁས་སུ་རེ་བ་ཚོ་སྙིང་རེ་རྗེ། དེའི་ཉེས་སྐྱོན་སངས་རྒྱས་ཀྱིས་ཀྱང་མི་
ཁེགས་པ་ཡིན། སྒྲུབ་པ་པོའི་ཤེས་བྱ་བཅད་པའི་ཕྱིར། བརྡ་ཆོས་ལ་བརྡར་བསྒྱུར་བ་ལས་
བེམ་རིག་བྲལ་བའི་བརྡའོ།། །། ཨི་ཏི། །
229



གངས་ཅན་སྐྱེས་མའི་དཔེ་ཚོགས་ལས།
མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
༄༅། །མ་ཡི་ཞལ་གདམས་བུ་ཡིག་ཉི་ཤུ་རྩ་
གཅིག་བཞུགས་སོ། །
ཆོས་ཀྱི་དབྱིངས་ཀྱི་ཡུམ་ལ་ཕྱག་འཚལ་ལོ། །གདོད་ནས་རྣམ་དག་དབྱེར་མེད་
དབྱིངས། །རྒྱལ་བ་ཀུན་གྱི་ཐུགས་ཀྱི་མཛོད། །ཀུན་གྱི་ཡུམ་གྱུར་རྒྱལ་བའི་ལམ། །མཁའ་
འགྲོའི་དགོངས་འདུས་གདམས་པའི་བཅུད། །བྱིན་རླབས་རྗེས་བཟུང་བླ་མའི་ཞལ། །བླ་མ་
མཉེས་པའི་ཡོན་ཕུལ་ནས། །དཔེ་དང་བརྡ་ཡི་དོན་བརྗོད་ཀྱི། །ཕྱི་ནང་གསང་བའི་སྙེམས་
ཐག་བཅད། །ངོ་སྤྲོད་མ་བུ་རྣམ་གཉིས་ཀྱི། །བུ་ཡིག་ཉི་ཤུ་རྩ་གཅིག་བསྟན། །སྐྱེ་མེད་ཚིག་
ཆོད་ཀྱི་གདམས་པ་འདི་ལ་དོན་བརྒྱད་དེ། ལམ་རྣམ་པ་གཉིས་ཀྱིས་སྤྱི་ཡི་ཚུལ་བསྟན་པ་
དང༌། ལྡོག་སོ་རྣམ་པ་གསུམ་གྱིས་གདམས་ངག་གི་སྲོལ་བསྟན་པ་དང་། མཚན་བཤད་
པའི་སྒོ་ནས་གདམས་ངག་ངོས་བཟུང་བ། གནད་རྣམ་པ་གསུམ་གྱིས་ཉམས་སུ་བླང་བའི་
ཚུལ་བསྟན་པ་དང་། ཉམས་སུ་བླང་བའི་དགོས་པ་བསྟན་པ། འཇོག་ལུགས་དང་འཁྱེར་
ཕྱོགས་ཀྱི་བསྡུས་དོན་བསྟན་པ། ཏིང་ངེ་འཛིན་རྣམ་པ་གསུམ་གྱིས་དགོས་པའི་དོན་
བསྟན་པ། ཆིངས་རྣམ་པ་བཞིས་གཅོད་ཀྱི་ཆིངས་བསྟན་པའོ། །
དེ་ལ་དང་པོ་ལམ་རྣམ་པ་གཉིས་ཀྱིས་སྤྱིའི་ཚུལ་བསྟན་པ་སྟེ། རྟེན་མཐོ་རིས་ལྷ་མིའི་
ལམ་དང་། ཐར་བ་བྱང་ཆུབ་ཀྱི་ལམ་མོ། །དང་པོ་ནི་ལས་དགེ་སྡིག་དང་རྒྱུ་འབྲས་གོ་བར་
བྱས་ནས་སྡིག་པ་མི་དགེ་བའི་ལས་སྤང་ཞིང་དཀར་པོ་དགེ་བའི་ལས་གྲུབ་ཚད་ཉམས་སུ་
ལེན་པའོ། །
གཉིས་པ་ནི། རྟེན་ལྷ་མིའི་གོ་འཕང་ཐོབ་ཙམ་གྱི་མི་ཆོག་སྟེ། རྒྱུ་མཚན་ཅིས་ན། ལྷ་
230



མ་ཡི་ཞལ་གདམས་བུ་ཡིག་ཉི་ཤུ་རྩ་གཅིག
མི་ནི་འཁོར་བ་ཡིན་ལ་འཁོར་བ་ནི་དུ༔ཁའི་གནས་ཡིན་པས་འཁོར་བའི་དུཁ་རྩད་ནས་
གཅོད་པ་ལ་ཐར་བ་བྱང་ཆུབ་ཀྱི་ལམ་ཉམས་སུ་ལེན་དགོས། གཉིས་པ་ལྡོག་སོ་རྣམ་པ་
གསུམ་གྱིས་གདམས་ངག་གི་སྲོལ་བསྟན་པ་ལ་གསུམ། དང་པོ་སྡིག་ལས་བཟློག་པར་བྱ།
བར་དུ་དགེ་ལས་བཟློག་པར་བྱ། ཐ་མར་ཀུན་ལས་བཟློག་པར་བྱའོ། །དང་པོར་སྡིག་ལས་
མ་ལོག་ན་ངན་སོང་གསུམ་ལས་འགྲོ་ས་མེད་པས་སྡིག་པ་མི་དགེ་བའི་ལས་སྤང་ཞིང་སྡོམ་
པ་དང་ཚུལ་ཁྲིམས་ལ་གནས་པར་བྱའོ། །བར་དུ་དགེ་བ་ལ་མངོན་ཞེན་མ་ལོག་ན། ཕྱོགས་
ཞེན་དང་བཅས་པའི་དགེ་བ་ཟག་བཅས་ནི་ལྷ་མི་འཇིག་རྟེན་པའི་ལམ་ཙམ་ཡིན་པས།
བྱང་ཆུབ་སྒྲུབ་པའི་ལམ་ཐམས་ཅད་ཆོས་ཉིད་ཀྱི་གདེང་གིས་ཟིན་པར་བྱས་ནས་དགེ་སྡིག་
ཏུ་མི་དམིགས་པའི་ཏིང་ངེ་འཛིན་བསྒོམ་ཞིང་གནས་པར་བྱའོ། །ཐ་མར་ཀུན་ལས་མ་
ལོག་ན། ལམ་རྣམ་དག་བྱང་ཆུབ་ཀྱི་ལམ་དུ་མི་འགྲོ་བས། གཉིས་འཛིན་གྱི་ཞེན་པ་ཐམས་
ཅད་དོར་ཏེ། དུས་ཐམས་ཅད་དུ་དམིགས་གཏད་མེད་པའི་ངང་ལ་གཉིས་མེད་ཙམ་དུའང་
མི་དམིགས་པར་གནས་པར་བྱའོ། །
གསུམ་པ་མཚན་བཤད་པས་གདམས་པ་ངོས་བཟུང་བ་ནི། དེ་ལྟར་བུའི་གདམས་པ་
འདི་ལ་བདུད་ཆོས་ཉིད་ཀྱི་ཡུལ་དུ་བྱེད་པས་གདམས་པ་བདུད་ཀྱི་གཅོད་ཡུལ་ཞེས་བྱའོ། །
ངེས་པར་བདུད་རང་གང་ཡིན་ཞེ་ན། བདུད་འདི་རྒྱུད་ལས། གང་ལམ་དང་མི་མཐུན་ཞིང་
ལམ་ལ་བར་དུ་གཅོད་པར་བྱེད་པའོ་ཞེས་པ་དང་། ལྟ་བ་ཆིག་ཆོད་ཀྱི་རྒྱུད་ལས། མ་རིག་
ལོག་རྟོག་ལས་དབང་གིས། །འཁོར་བ་རྒྱུ་འབྲས་ཐམས་ཅད་བསྐྱེད། །གྱི་ན་ཙམ་དུ་གསལ་
སྣང་ལ། །བདེན་ཞེན་ཆགས་སྡང་བདུད་ཀྱིས་བཅིངས་ཞེས་སོ། །དེ་སྣང་ཚུལ་གྱི་ཆགས་ ་
སྡང་དུ་རྟོག་པ་ཐམས་ཅད་ཡིན་ནོ། །དེ་ལ་བླ་མ་དམ་པའི་གདམས་ངག་གིས་བདུད་དེ་དག་
རང་བཞིན་མེད་པར་རྟོགས་ནས་ཉམས་སུ་ལེན་པ་ནི། བདུད་ཆོས་ཉིད་ཀྱི་སྤྱོད་ཡུལ་དུ་
གྱུར་པ་ཡིན་ནོ། །དེ་ཉིད་ལས་ཆགས་སྡང་རང་བཞིན་མེད་པར་རྟོགས་ན་བདུད་ཆོས་ཉིད་
231



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
དོན་དུ་འགྱུར། ཅིར་སྣང་རང་བཞིན་མེད་རྟོགས་ནས། །ཤེས་བཞིན་དྲན་དང་འགྲོགས་
གྱུར་ན། །ཐམས་ཅད་ཆོས་ཉིད་སྤྱོད་ཡུལ་དུ། །བྱེད་པ་ཡིན་པར་རབ་ཏུ་བཤད་ཅེས་སོ། །
དོན་དེ་ལྟར་མ་རྟོགས་པ་རྣམས་ལ་བདུད་ཀྱི་བྱེ་བྲག་བསྟན་པ་ནི། སྣང་བ་གསུམ་བསྟན་
པའི་མདོ་ལས། གཉིས་ལ་དབྱེ་བས་བཞི་གསུངས་ཏེ། །དེ་ཡང་གང་དང་གང་ཞེ་ན། །
ཐོགས་བཅས་བདུད་དང་ཐོགས་མེད་བདུད། །དགའ་བྲོད་བདུད་དང་སྙེམས་བྱེད་བདུད། །
དེ་ཡི་མཚན་ཉིད་བསྟན་པ་ནི། །དབང་པོ་ལྔ་དང་ཡུལ་སྣང་ལ། །བདེན་འཛིན་ཆགས་སྡང་
བདེ་སྡུག་འབྱུང་། །དགག་སྒྲུབ་བྱེད་པ་ཐོགས་བཅས་བདུད། །ཡིད་ཡུལ་ཆོས་ལ་བཟང་
ངན་རྟོགས། །རེ་དང་དོགས་པ་བླང་དོར་བྱེད། །ཐོགས་མེད་རྣམ་རྟོག་བདུད་ཅེས་བྱ། །ནད་
གདོན་ཞི་ནུས་དྲོད་རྟགས་སོགས། །ལམ་ལ་བརྟེན་པའི་ཡོན་ཏན་ལ། །ཆགས་རློམ་ང་རྒྱལ་
དགའ་བྲོད་བདུད། །ཡིན་ལུགས་དང་ནི་གདམས་པ་ལ། །བློས་བོར་མི་ནུས་རྟོག་དཔྱོད་
བྱེད། །ཐེ་ཚོམ་སྙེམས་བྱེད་བདུད་ཅེས་བྱ། །ཐམས་ཅད་རང་སྣང་ཆོས་ཉིད་དུ། །ཤེས་པར་
བྱས་ལ་ཞེན་པ་བཅད། །དགག་སྒྲུབ་མ་བྱས་རང་གྲོལ་དུ། །བདུད་ཉིད་གྲོལ་བར་ཐེ་ཚོམ་
མེད་ཅེས་སོ། །དེའི་ཕྱིར་ན་གདམས་པ་བདུད་ཀྱི་གཅོད་ཡུལ་ཞེས་བྱའོ། ། ། །
་ བཞི་པ་གནད་རྣམ་པ་གསུམ་གྱིས་ཉམས་སུ་བླང་བའི་ཚུལ་བསྟན་པ་ལ་གསུམ་སྟེ།
འཁྲུལ་གཞི་རྩད་བཅད་པའི་ཕྱིར་ལོག་ཆེན་མཐའ་ལ་གཏད་པ། བསྲུང་བའི་ཞེན་པ་བཅད་
པའི་ཕྱིར་སྐར་ཆེན་ཐིབ་འོག་ཏུ་གཞུག་པ་དང་། ལྟ་བའི་རྒྱུད་ཀྱིས་བཅད་པའི་ཕྱིར་ཐེག་
ཆེན་ཟིལ་གྱིས་མནན་པའོ། །དང་པོ་ལོག་ཆེན་མཐའ་ལ་གཏད་པ་ནི། གང་ཉམ་ང་བ།
བག་ཚ་བ། མི་ཕོད་པ་དང༌། འཇིགས་པའི་སྣང་བ་བྱུང་ན། དེ་ཉིད་ལ་འབོལ་རྩོགས་སུ་
བསྲེས་ཏེ། དེའི་རང་བཞིན་ལ་བརྟགས་པས་རང་བཞིན་དངོས་མེད་དུ་གྲོལ་ནས་འགྲོ་བ་
ཡིན་ནོ། །མི་མ་ཡིན་གྱིས་གནོད་པ་བྱས་ཏེ་ཁྱེར་གྱི་དོགས་པ་བྱུང་ན། དེ་ལ་ལུས་སྲོག་སྦྱིན་
པར་ལིངས་ཀྱིས་བཏང་སྟེ། ལུས་ཀྱི་གཅེས་འཛིན་དང་ཞེན་པ་ཐམས་ཅད་སེམས་ཀྱིས་
232



མ་ཡི་ཞལ་གདམས་བུ་ཡིག་ཉི་ཤུ་རྩ་གཅིག་
བཏང་ནས། བླ་མ་དཀོན་མཆོག་ལ་སོགས་ལ་སངས་ཀྱིས་འབུལ། དེ་ནས་སེམས་ཅན་ལ་
སྦྱིན་པར་བཏང་། ཁྱད་པར་གནོད་བྱེད་ལན་ཆགས་ཐམས་ཅད་ལ་ཡིད་ཀྱིས་བྱིན་ལ། ཅི་
འདོད་གང་འདོད་པའི་ལོངས་སྤྱོད་དུ་གྱུར་སྙམ་དུ་དམིགས་ལ། དེ་ཐམས་ཅད་མོས་ཤིང་
ཚིམ་སྟེ་དགའ་མགུ་ཡི་རངས་པར་བསམ་སྟེ། གང་ལའང་ཆགས་ཞེན་མེད་པའི་ངང་དུ་ལྷོད་
དེ་བཞག་གོ། །གཉིས་པ་སྐར་ཆེན་ཐིབ་འོག་ཏུ་གཞུག་པ་ནི། ནད་གདོན་བྱུང་གིས་དོགས་
པ་ལ་སྔགས་དང་རྫས་དང་ཏིང་ངེ་འཛིན་གྱིས་སྲུང་བ་གང་ཡང་མི་བྱ་སྟེ། ཕན་དུ་རེ་བའི་བློ་
དེ་ཆད་ཀྱིས་བཅད་པར་བྱའོ། །གསུམ་པ་ཐེག་ཆེན་ཟིལ་གྱིས་མནན་པ་ནི། དེ་ལྟར་བསྲུང་
བྱ་སྲུང་བྱེད་རྒྱུའི་ནད་གདོན་ཐམས་ཅད་བདེན་མེད་དུ་ཤེས་པར་བྱས་ལ། ཐེག་པ་ཆེན་པོའི་
གདམས་ངག་གང་ཟག་དང་ཆོས་ཐམས་ཅད་རང་བཞིན་མེད་པར་རྟོགས་པའི་གདེང་གིས་
བདེན་ཞེན་ཆགས་སྡང་གི་རྟོག་པ་ཐམས་ཅད་ཟིལ་གྱིས་གནོན་པའི་ཉམས་ལེན་གྱིས་
བསྐྱངས་བར་བྱའོ། །
ལྔ་པ་ཉམས་སུ་བླང་པའི་དགོངས་པ་བསྟན་པ་ནི། དོན་དེ་ལྟར་དུ་ཉམས་སུ་བླངས་
པས་ཕྱི་སྣང་བ་ལ་བདེན་ཞེན་ཆུང་དུ་འགྲོ། ནང་ཉོན་མོངས་དང་ཆགས་སྡང་ཆུང་དུ་འགྲོ།
བར་སྒྱུ་ལུས་ཀྱི་ཕུང་པོ་ལ་གཅེས་འཛིན་ཆུང་དུ་འགྲོ་བ་ཡིན་ནོ། །དེ་ཡང་ཕྱི་སྣང་བ་ལ་
བདེན་ཞེན་མེད་ན་ནང་ཤེས་རྒྱུད་ལ་དགག་སྒྲུབ་མི་འབྱུང་། བར་ཕུང་པོ་ལ་གཅེས་འཛིན་
མེད་ན་འཆི་བ་ལ་སོགས་པའི་རྐྱེན་གང་ལ་ཡང་ཉམ་མི་ང་བ་ཞིག་ཡོང་བ་ཡིན། དེ་ལྟ་བུའི་
ཉམས་ལེན་འདི་ཚོགས་བསགས་པའི་ཐབས་ཆེན། སྡིག་སྒྲིབ་ཀྱི་ཕྱགས་མ། ནད་གདོན་
བར་ཆད་ཀྱིས་མི་ཚུགས་པའི་ཐབས་ཟབ་མོ། ཚེ་བསྲིང་བའི་བཅུད་ལེན། དམ་ཚིག་བསྐང་
བའི་བསྐང་གསོ། བྱང་ཆུབ་སྒྲུབ་པའི་ལམ་ཁྱེར་ཚེགས་ཆུང་ལ་དོན་ཆེ་བའི་མན་ངག་ཏུ་
གྱུར་པ་ཡིན་ནོ། །
དྲུག་པ་འཇོག་ལུགས་འཁྱེར་ཕྱོགས་ཀྱི་བསྡུས་སོ་བསྟན་པ་ལ་གཉིས་ཏེ། འཇོག་
།
233



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
ལུགས་དང་། འཁྱེར་ཕྱོགས་སོ། །དང་པོ་ནི། དུས་གསུམ་རྒྱུན་དུ་སེམས་ཉིད་མ་བཅོས་
པའི་ངང་ལ་དོན་མ་ཡེངས་ཙམ་དུ་བཞག་པར་བྱ་བ་ཡིན་ནོ། །གཉིས་པ་ནི། བདུད་
བགེགས་ཀྱི་ཆོ་འཕྲུལ་དང་ལུས་ཀྱི་གཅེས་འཛིན་གང་ལ་ཡང་ཉམ་ང་བག་ཚ་མེད་པར་བློས་
ལིངས་ཀྱིས་བསྒྱུར་ནས། དོན་ཆོས་ཉིད་ཀྱི་སྟེང་ནས་སྒོམ་མེད་ཡེངས་མེད་ཀྱིས་ཉམས་སུ་
ལེན་པ་ཡིན་ནོ། །དེ་ཡང་ཉིན་མོ་གསལ་ལ་འཛིན་མེད། ནུབ་མོ་གཅེས་ཉལ་འཕྲིག་མེད་
ལམ་དུ་འཁྱེར་བ་ཡིན་ནོ། །ནངས་ནུབ་ཚོགས་དྲུག་ལྷུག་པ་ལམ་དུ་འཁྱེར་བའོ། །དུས་རྒྱུན་
དུ་མ་བཅོས་རང་གྲོལ་ཆེན་པོ་ལམ་དུ་ཁྱེར་བར་བྱའོ། །
བདུན་པ་ཏིང་ངེ་འཛིན་རྣམ་པ་གསུམ་གྱིས་དགོངས་པའི་དོན་བསྟན་པ་ལ་གསུམ།
ཇི་ལྟར་སྣང་བ་ཐམས་ཅད་མི་བདེན་པར་ཤེས་པ་སྒྱུ་མ་ལྟ་བུའི་ཏིང་ངེ་འཛིན་དང་། གང་ལ་
ཡང་ཉམ་ང་བ་དང་བག་ཚ་བ་མེད་པ་དཔའ་བར་འགྲོ་བའི་ཏིང་ངེ་འཛིན་དང་། འཁྲུལ་རྟོག་
ཐམས་ཅད་ཕར་འཇོམས་ཤིང་ཚུར་གནོད་པས་མི་ཚུགས་པ་རྡོ་རྗེ་ལྟ་བུའི་ཏིང་ངེ་འཛིན་དང་
ལྡན་པའོ། །དེ་ཡང་སྣང་བ་གསུམ་བསྟན་པའི་མདོ་ལས། ཇི་ལྟར་སྣང་ཡང་མི་བདེན་པས། །
སྒྱུ་མ་ལྟ་བུར་ཤེས་པར་བྱ། །བདེན་པར་མ་གྲུབ་སྣང་བ་ལ། །ཉམ་ང་མེད་ཅིང་དཔའ་
བར་བྱ། །རྟོག་པའི་རྐྱེན་གྱིས་མི་གཡོ་བའི། །སྣང་མེད་ཡེ་ཤེས་གནས་པར་བྱ་ཞེས་སོ། །
དེས་ན་ཆགས་སྡང་ལ་སོགས་པ་ཡུལ་གྱི་རྐྱེན་ནམ། ཡི་དམ་ལྷ་ཡི་ཞལ་མཐོང་བའམ།
མཁའ་འགྲོས་ལུང་སྟོན་པའམ། ས་ལམ་གྱི་ཡོན་ཏན་མངོན་པར་ཤེས་པ་ལྔ། རྫུ་འཕྲུལ་
དང་འཁོར་ལོངས་སྤྱོད། ཉམས་རྟོགས་བཟང་པོ་ལ་མངོན་པར་ཞེན་པ་དང་། གཞན་ཡང་
ན་ཚ་དུགྒཁའམ། གདོན་བགེགས་ཀྱི་ཆོ་འཕྲུལ་ལ་སོགས་པ་ཅི་བྱུང་ཡང་། དོན་དམ་ཆོས་
ཉིད་ལ་སྐྱོན་གང་ཡང་མ་གྲུབ་པས་སྣང་བ་ཐམས་ཅད་རྨི་ལམ་སྒྱུ་མ་ལྟར་ཤེས་པར་བྱས་ལ།
ཡོན་ཏན་དུ་སྣང་བ་ལ་ང་རྒྱལ་རློམ་སེམས་དང་སྐྱོན་ལ་སྔངས་སྐྲག་སྐྱེ་རྒྱུ་མེད་པར་ཤེས་པ་
ནི་སྒྱུ་མ་ལྟ་བུའི་ཏིང་ངེ་འཛིན་ནོ། །ལུས་ལ་གཅེས་འཛིན་མེད་པར་གྲོལ་བས་གང་ལ་ཡང་
234



མ་ཡི་ཞལ་གདམས་བུ་ཡིག་ཉི་ཤུ་རྩ་གཅིག་
ཉམ་ང་བག་ཚ་མེད་པ་ནི་དཔའ་བར་འགྲོ་བའི་ཏིང་ངེ་འཛིན་ནོ། །ཡིད་ལུགས་ཀྱི་དོན་མ་
འཁྲུལ་བར་རྟོག་པ་ཐམས་ཅད་ཟིལ་གྱིས་མནན་ནས་རྐྱེན་ཕྱི་ནང་གང་གིས་ཀྱང་མི་གཡོ་བ་
ནི་རྡོ་རྗེ་ལྟ་བུའི་ཏིང་ངེ་འཛིན་ནོ། །
བརྒྱད་པ་ནི་ཆིངས་བཞིས་སྤྱོད་ལམ་གྱི་ཚུལ་བསྟན་པ་ལ་བཞི་སྟེ། ལུས་སྲོག་ལ་
གཅེས་འཛིན་སྐྱུར་བ། དགྲ་གཉེན་ལ་ཆགས་སྡང་གི་ཞེན་པ་བཅད་པ། དུས་གཏན་དུ་ཤེས་
པ་རང་ལུགས་སུ་བཞག་པ་དང་། ན་ཚ་དུ9ཁ་དང་གདོན་བགེགས་ཀྱི་རྐྱེན་སྣང་ཅི་བྱུང་ཡང་
ཐབས་གཞན་མི་བཙལ་བར། གཉན་ས་དང་རི་ཁྲོད་འགྲིམ་ཞིང་ཉམས་སུ་ལེན་པའོ། །སྐྱེ་
མེད་ཆིག་ཆོད་ཀྱི་ལེའུ་སྟེ་དང་པོའོ། །ཟབ་དོན་གནད་ཀྱི་མན་ངག་ལ། སྔོན་དུ་འགྲོ་བའི་
མན་ངག་དང་། ཐར་པ་བྱང་ཆུབ་སྒྲུབ་པའི་མན་ངག་གོ། །དང་པོ་ནི་སྐྱབས་འགྲོ་སེམས་
བསྐྱེད་ལ་སོགས་པའོ། །གཉིས་པ་ཐར་བ་བྱང་ཆུབ་སྒྲུབ་པའི་མན་ངག་ལ་གསུམ། དང་པོ་
སྡིག་ལས་བཟློག་པར་བྱ། བར་དུ་དགེ་ལས་བཟློག་པར་བྱ། ཐ་མར་ཀུན་ལས་བཟློག་པར་
བྱའོ། །གོང་མ་གཉིས་གོ་སླའོ། །ཐ་མ་ཀུན་ལས་ཟློག་པར་བྱེད་པ་ལ། ལས་དགེ་སྡིག་
ཐམས་ཅད་དང་བྲལ་བའི་དོན་གཅིག་རྟོགས་དགོས་པ་ཡིན། དེ་རྟོགས་པར་བྱེད་པ་ལ་ཕ་
རོལ་ཏུ་ཕྱིན་པ་བདུད་ཀྱི་གཅོད་ཡུལ་འདི་དགོས་པའོ། །དེ་ལ་ཅི་གཅོད་ན། རྣམ་རྟོག །
ཕྱོགས་ཆ། གཉིས་འཛིན། ཞེ་འདོད། བདུད་ཐོགས་བཅས་ཀྱི་བདུད་ལ་སོགས་པ་གཅོད་
པའོ། །འདིའི་ངེས་ཚིག་གམ་མཚན་ཉིད་ནི། དོན་དམ་གྱི་བདེན་པ་ལ་གཅོད་རྒྱུ་ཅི་ཡང་
མེད། ཀུན་རྫོབ་ཀྱི་བདེན་པ་ལ་རྣམ་རྟོག་བྱུང་ཚད་ཐམས་ཅད་ཆོས་ཉིད་དུ་ཐག་བཅད་པས།
བར་ཆད་ཐམས་ཅད་རང་ཞི་རང་གྲོལ་ལ་འགྲོ་བས་བདུད་རང་གྲོལ་གྱི་གདམས་ངག་དང་།
བཀའ་ཐམས་ཅད་ཀྱི་དོན་ཉམས་སུ་ལེན་པས་བཀའ་དོན་ཐོག་ཏུ་དབབ་པའི་གདམས་ངག་
དང་། ནད་གདོན་ལ་སོགས་པའི་རྐྱེན་ལ་གར་བརྒྱབ་ཏུ་འགྲོ་བས་སྐྱེ་མེད་ཆིག་ཆོད་ཀྱི་
གདམས་ངག་ཅེས་བྱ་བའི་དོན་ཡིན་ནོ། །འདི་ནི་གཉེན་པོ་སྟོབས་ཀྱི་ལྷ་མ་ཡིན། ལྟ་བ་
235



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
གྱད་ཀྱི་ལྷ་ཡིན། ལྷ་དབང་ལུས་ལ་བསྐུར་བ་མ་ཡིན། ཆོས་དབང་སེམས་ལ་བསྐུར་བ་ཡིན།
རྟེན་འབྲེལ་རྫས་ཀྱི་སྲུང་བ་མ་ཡིན། ཐེག་ཆེན་ཟིལ་གནོན་གྱི་སྲུང་བ་ཡིན། དེ་ལྟ་བུའི་
གདམས་པ་འདི་ལ་འཇོག་སོ་དང་འཁྱེར་སོ་རྣམ་པ་གཉིས་ལས། ་འཇོག་སོ་ནི། ཆོས་ཉིད་
སྤྲོས་བྲལ་ལ་སྒོམ་པ་སྤྲོས་པ་ཅན་གྱིས་མི་ཡོང་པས་ཡིད་ལ་ཅི་ཡང་མི་བསམ། དམིགས་པ་
གང་དུ་ཡང་མི་གཏད། རང་བྱུང་རང་གྲོལ་དུ་ཤིག་གེ་བཞག་གོ། །དོན་ལ་ལྟ་སྒོམ་དེ་ལྟར་
ཡིན་ཡང་། འཁྱེར་ཕྱོགས་ཀྱི་ལྟ་སྤྱོད་གཉིས་བསྲེ་མ་ཤེས་ན། ལྟ་བ་གཞི་ཐོག་ཏུ་ལུས། སྒོམ་
པ་ཉམས་ཐོག་ཏུ་ལུས། སྤྱོད་པ་བླང་དོར་དུ་སོང་ནས་ལྟ་སྤྱོད་འདྲེར་མི་བཏུབ། མཉམ་རྗེས་
གཅིག་ཏུ་མ་སོང་བས་ལྷ་ལ་དངོས་གྲུབ་རེ། འདྲེའི་བར་ཆོད་བྱུང་གི་དོགས། གཙང་བར་རེ།
མི་གཙང་བ་བྱུང་གིས་དོགས་པ་ལ་སོགས་པའི་རྟོག་པས་ཅི་ཙམ་བསྒོམས་ཀྱང་བོགས་མི་
འབྱུང་བ་ཡིན་པས། དེ་ལ་འཁྱེར་ཕྱོགས་ཀྱི་བོགས་འདོན་དགོས་པ་ཡིན། དེ་ཡང་རྒྱུད་
ལས། ཟློག་པའི་སྒོམ་པ་འདི་ཉིད་ནི། སངས་རྒྱས་མུ་སྟེགས་ཀྱིས་མི་ཤེས་ཞེས་གསུངས་
པས། འདི་ཀུན་མི་གཙང་སྙམ་པའི་བློ་ཞིག་བྱུང་ན། སླར་ལ་མི་གཙང་བའི་གོས་གོན། མི་
གཙང་བའི་ཟས་ཟ། མི་གཙང་བ་ལ་མལ་སྲེ་བར་བྱའོ། །དེ་ལྟར་བྱས་པས་དེ་ཉིད་དག་བྱེད་
དུ་འགྲོ་བ་ཡིན་ཕྱོགས་ངན་དུ་འཛིན་པའི་བློ་བྱུང་ན་དེ་རང་ལ་གཏད་ནས་འགྲོ་བར་བྱའོ། །
དེས་ཕྱོགས་ངན་གྱི་བཟློག་པར་འགྲོ་བ་ཡིན། ས་ཕྱོགས་འདི་ནས་འདྲེ་གདོན་གནོད་ཟེར་
ན་དེ་རང་དུ་ཕྱིན་ལ་ཉལ་ན་དེས་དབང་དུ་འདུ་བ་ཡིན། དེ་ཡང་དང་པོར་གཉན་སར་ཉལ་
བའི་དུས་སུ་གཏོར་མ་དང་ལྷ་སྒོམ་པ་ལ་སོགས་པ་གཉེན་པོ་མི་བསྟེན་པར།་ སྟེང་ནས་
གནམ་རྡིབ། འོག་ནས་ས་གྲུམ། མགོ་བོ་བྱས་བཏོག །གཞོགས་ནས་ཁྱིས་འདྲད། བདུད་
ནག་པོ་མགོ་དགུ་པས་གཉེན་ཁུང་དུ་ཞོན་ནས་སྙིང་འབྱིན་དུ་བྱུང་ཡང་དེ་ཉིད་ལ་ཉམ་ང་བ་
དང་བག་ཚ་བ་མི་བྱ། འཇིགས་ཤིང་སྐྲག་པའི་བསམ་པ་མི་བྱ། ཇི་ལྟར་འགྲོ་བ་སོང་། གང་
འོང་བ་ཤོག་སྙམ་དུ་བསམ་ལ་རང་ཁྱིམ་དུ་ཉལ་བ་བཞིན་བདེ་འབོལ་ལེ། བག་དྲོ་འུར་རེ།།
236



མ་ཡི་ཞལ་གདམས་བུ་ཡིག་ཉི་ཤུ་རྩ་གཅིག་
ཤེས་པ་བདེ་སིང་ངེ་ཉལ་ལོ། །ཆོ་འཕྲུལ་ཆེན་པོ་བྱུང་ན་དགའ་བ་ཡིན་ལྷ་འདྲེ་སློངས་པ་
ཡིན། གཅོད་ཟུག་པ་ཡིན་ནོ། ། ་
དེ་ཡང་ཤེས་རབ་ཆེ་ན་ཆོ་འཕྲུལ་ཆེ་བ་ཡིན་ནོ། །ཆོ་འཕྲུལ་ཆུང་བར་འདོད་ན། དོ་
ནུབ་སང་ནུབ་ལ་སོགས་གནས་དེ་རང་དུ་བཏུད་ནས་ཉལ་བས་ཆོ་འཕྲུལ་ཇེ་ཆུང་ཇེ་ཆུང་ལ་
འགྲོ་བ་ཡིན། གལ་ཏེ་ཆོ་འཕྲུལ་ཆུང་དུ་མ་སོང་ན་བྱེད་མི་དགོས། གདམས་ངག་འདི་ཡོད་
ཕན་ཆད་ཆོ་འཕྲུལ་ཡོད་མེད་ཐམས་ཅད་དོན་མཉམ་ཉིད་དུ་ཤེས་དགོས། ཉལ་བའི་གནས་
ནི་གཤིན་རྗེའི་དོང་ལྟ་བུ་དང་རང་ཁྱིམ་ཁྱད་མེད་དུ་ཤེས་དགོས། གཙང་མ་བྲམ་ཟེ་ལྟ་བུ་
དང་མི་གཙང་བ་མཛེ་ཕོ་ལྟ་བུ་ཡང་དོན་ཁྱད་མེད་དུ་ཤེས་དགོས། དངོས་གྲུབ་སྟེར་བའི་ཡི་
དམ་ལྷས་ཕན་འདོགས་པ་དང་། སྲོག་གཅོད་པའི་ཟ་འདྲེས་གནོད་པ་སྐྱེལ་བ་གཉིས་དོན་
ལ་ཁྱད་མེད་དུ་ཤེས་དགོས། དེ་ལྟར་ཆོ་འཕྲུལ་མེད་པའམ་མ་བྱུང་བ་ལ་སྐྱོན་དུ་མི་བལྟ་སྟེ།
དེ་ཡང་རྡོ་རྗེ་ལྟ་བུའི་ཏིང་ངེ་འཛིན་ལ་མཐོང་སྣང་མེད་ན་སངས་རྒྱས་ཡིན་ཞེས་སོ། །དེས་ཆོ་
འཕུལ་ལ་སོགས་པའི་སྣང་བ་ཐམས་ཅད་འཁྲུལ་པ་ཡིན་ལ། འཁྲུལ་པའི་སྣང་བ་མེད་པ་ནི་
སངས་རྒྱས་ཡིན་ནོ། །དེ་ལྟར་ཆོ་འཕྲུལ་མེད་པ་ཐམས་ཅད་ཀྱང་ཆོ་འཕྲུལ་ཨེན་ཙམ་བྱུང་
བས་བྲེད་ལ། སྒྱུ་མ་ལྟ་བུའི་ཏིང་ངེ་འཛིན་ཉམས་སུ་བླངས་པས་ཆོ་འཕྲུལ་ལ་སོགས་པ་
ཐམས་ཅད་སྒྱུ་མར་གོ་ནས་འཇིགས་པ་མི་འོང་སྟེ། བར་ཆད་ཞི་ནས་འགྲོ་བ་ཡིན་ནོ། །དེ་
ལྟར་ཆོ་འཕྲུལ་མེད་པ་ཐམས་ཅད་རྡོ་རྗེ་ལྟ་བུའི་ཏིང་ངེ་འཛིན་ཡིན་ནོ། །རྡོ་རྗེ་ལྟ་བུའི་ཏིང་ངེ་
འཛིན་ནི་སངས་རྒྱས་ཀྱི་དགོངས་པའོ། །གཞན་ཡང་གཉན་སར་ཉལ་བས་འདྲེས་མ་
ཚུགས་པ་དང་། ནད་པ་ལ་སོགས་པ་ལ་བྱིན་རླབས་བྱས་པས་ནད་སངས་སོང་བ་ལ་ང་
རྒྱལ་རློམ་སེམས་སྐྱེས་ན་བདུད་མ་ཆོད་པ་ཡིན་པས་ཡོན་ཏན་རྣམ་པ་གང་ལའང་རློམ་
སེམས་མེད་པར་གལ་ཆེའོ། །དེ་ཡང་དཔའ་བར་འགྲོ་བའི་ཏིང་ངེ་འཛིན་ལ་རློམ་སེམས་
མེད་ན་སངས་རྒྱས་ཡིན་ནོ། །དོན་དེ་ལྟར་ཉམས་སུ་བླངས་པས་ཐོགས་བཅས་ཀྱི་བདུད་
237



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
ཆོད། དེ་ལ་ཐོགས་མེད་ཀྱི་བདུད་ཆོད། དགའ་བྲོད་ཀྱི་བདུད་ཆོད། སྙེམས་བྱེད་ཀྱི་བདུད་
ཆོད། དེ་ལ་ཐོགས་བཅས་ཀྱི་བདུད་ནི། དགྲ་འམ། གཉན་ནམ། སྲིན་པོ་འམ། གཅན་
གཟན་ནམ། འབྱུང་བའི་གནོད་པ་རྣམས་ཡིན་ནོ། །ཐོགས་མེད་ནི། ལྷ་དང་ཀླུ་དང་འདྲེ་
དང་གནོད་སྦྱིན་ལ་སོགས་པ་ཡིན་ནོ། །དགའ་བྲོད་ནི། འཁོར་འདས་ལོངས་སྤྱོད་རྙེད་དང་
བཀུར་སྟི་ཆོས་བརྒྱད་ཀྱི་གཡེང་བ་ལ་སོགས་པ་ལ་དགའ་ཞིང་བྲོད་པ་རྣམས་ཡིན་ནོ། །
སྙེམས་བྱེད་ནི་བློའི་སྙེམས་ཡིན་ཏེ། སངས་རྒྱས་དང་སེམས་ཅན་གྱི་བར་ན་སྙེམས་བྱེད་ཀྱི་
འཛིན་པ་ལས་མེད་པས། སྙེམས་ཀྱི་ཐག་རྦད་ཆོད་ཙ་ན་ལུས་སྲོག་གི་གཅེས་འཛིན་ཐོངས་
ནས་ཕུང་པོ་གཟན་དུ་སྒྱུར་ནུས་པ་ཡིན་ནོ། །ལུས་སྲོག་གི་གཅེས་འཛིན་མ་སྤང་ན་བདག་
འཛིན་མ་ཐོངས་པ་ཡིན། ཉན་ཐོས་ཀྱི་ལྟ་བ་ཡང་གོལ་ས་ཡིན་པས་སངས་ག་ན་རྒྱུ་
གསུངས་སོ། །དེས་ན་ཆོས་གང་ལ་ཡང་སྙེམས་ཀྱི་འཛིན་པ་མེད་པར་ཉམས་སུ་བླངས་པ་
གལ་ཆེ་བ་ཡིན་ནོ། །དེ་ལྟར་ཉམས་སུ་བླང་ན་སྣང་བ་གཉིས་སྣང་དུ་ཤར་ཡང་མི་སྟོང་སྟེ།
གཉིས་སྣང་དུ་མི་གཟུང་པས་ཆོག་པ་ཡིན་ནོ། །དེས་ན་འཇིག་རྟེན་གྱི་སྣང་བ་ལ་རང་རྒྱུད་དུ་
མི་གཟུང་བར་སེམས་ཉིད་མ་བཅོས་པའི་ངང་དུ་བཞག་པར་བྱའོ། །ན་ཚ་དུཉྩཁ་ཅི་བྱུང་ཡང་
ཐབས་གཞན་མི་བཙལ་བར་རི་ཁྲོད་དང་གཉན་ཁྲོད་འགྲིམ་ལ་ཉམས་སུ་བླང་ངོ་། །དེ་ལྟ་
བུའི་ཉམས་ལེན་ནི་བྱང་ཆུབ་སྒྲུབ་པའི་ལམ། སངས་རྒྱས་སྒྲུབ་པའི་ཐབས། བར་ཆོད་
བཟློག་པའི་མན་ངག་ཡིན་པས་དུས་རྒྱུན་དུ་ཉམས་སུ་བླང་བར་བྱའོ། །ཟབ་དོན་གནད་ཀྱི་
མན་ངག་སྟེ་ལེའུ་གཉིས་པའོ། །གནས་ལུགས་དོན་སྒོམ་གྱི་མན་ངག་འཇུག་པ་སྐྱབས་འགྲོ་
སེམས་བསྐྱེད་ཀྱིས་རྩ་བའི་གཞི་བཟུང་བ་དང་། བྱིན་རླབས་ལུས་སེམས་ཕྲལ་བས་སྣང་
སེམས་གཏད་ལ་དབབ་པ་དང་། སྒོམ་དྲན་པ་མེད་ཅིང་ཡིད་ལ་བྱར་མེད་པས་དོན་ཉམས་
སུ་བླངས་པའོ། །དེ་ལ་དང་པོ་སྤྱིར་ཤེས་སོ། ། ་
གཉིས་པ་བྱིན་རླབས་ལུས་སེམས་ཕྲལ་བ་ནི། རང་གི་རིག་པ་མི་དྲན་དགུ་དྲན་འདི་
238



མ་ཡི་ཞལ་གདམས་བུ་ཡིག་ཉི་ཤུ་རྩ་གཅིག་
དཔེར་ན་ཆུ་ཁའི་མགྲོན་པོ་བཞིན་དུ་རྐང་མཐིལ་ནས་རྐང་པའི་ཤ་མདངས་བར་ན་ཡར་
ཁྱུག་གེ་ཕྲིལ་ལེ་བྱུང་སྟེ། དེ་ནས་བརླ་བར་ན་ཡར། དེ་ནས་གསང་གནས་ན་ཡར། དེ་ནས་
ལྟེ་བ། དེ་ནས་སྙིང་ཁ། མགྲིན་པ། ཚངས་པའི་བུ་ག་ཡར་རིག་པ་ཁྱུག་ཕྲིལ་གྱིས་བཏོན་ལ།
ནམ་མཁའ་ལ་ཐོགས་ཆགས་མེད་པར་རྒྱངས་ཀྱིས་བཏང་ངོ་། །དེ་ཡང་ནམ་མཁས་གར་
ཁྱབ་རིག་པས་ཁྱབ་པས་ཆོས་ཉིད་ཁྱབ་གདལ་ཆེན་པོའི་ངང་དུ་ངོ་བོ་རྩ་བྲལ་དུ་ཤིག་གེ་
བཞག་གོ། །དེ་ལྟ་བུ་ལན་གསུམ་བྱའོ། །དེའི་རྗེས་ལ་རིག་སྟོང་གཉིས་སུ་མེད་པར་བསྲེས་
ལ་སེམས་ཉིད་མ་བཅོས་པར་གསལ་སིང་ངེ་བཞག་གོ། །དེ་ལྟར་བཞག་པས་སྣང་སེམས་
གཉིས་སུ་མེད་པར་གཏན་ལ་ཕེབས་འགྲོ་བ་ཡིན་ནོ། ། །
གསུམ་པ་སྒོམ་དྲན་པ་མེད་ཅིང་ཡིད་ལ་བྱར་མེད་པའི་དོན་ཉམས་སུ་བླངས་པ་ནི།
སྣང་སེམས་གཉིས་སུ་མེད་པའི་རྣལ་འབྱོར་པས། ལུས་བྱར་མེད། ངག་བརྗོད་མེད།
སེམས་རང་གསལ་འཛིན་མེད། ཡིད་ལ་བྱར་མེད་པར་ལྷན་གྱིས་གློད་ནས་བཞག་པས་
འཁྲུལ་སྣང་དྲན་མེད་ཀྱི་ཤེས་པ་ཆོས་ཉིད་དུ་འཆར་རོ། །དེ་ཡང་བྲམ་ཟེ་ཆེན་པོའི་ཞལ་ནས།
འཇུར་བུས་བཅིངས་པའི་སེམས་ཉིད་འདི། །གློད་ན་གྲོལ་བར་ཐེ་ཚོམ་མེད་ཅེས་དང་། ཨ་
མ་ཇོ་མོའི་ཞལ་ནས། གྲིམ་གྱིས་བསྒྲིམ་ལ་ལྷོད་ཀྱིས་གློད། །གསལ་བརྡོ་ཙ་ན་རྒྱངས་ཀྱིས་
སྒྱུར། །སྒོམ་གྱི་གནད་ཅིག་དེ་ན་གདའ་ཞེས་གསུངས། ཡུམ་ལས་ཀྱང་། གང་དྲན་པ་མེད་
ཅིང་ཡིད་ལ་བྱར་མེད་ཅིང་ཡིད་ལ་བྱར་མེད་པ་ནི་སངས་རྒྱས་དང་ཆོས་དང་དགེ་འདུན་
རྗེས་སུ་དྲན་པའོ་ཞེས་གསུངས་སོ། །དེ་ལྟར་དཀོན་མཆོག་གསུམ་ནི་རང་གི་སེམས་ཡིན།
སེམས་རྩ་བྲལ་ཡིད་ལ་བྱར་མེད་ཅིང་བློ་ལས་འདས་པའོ། །དེ་ཉིད་ཀྱི་དོན་ལ་གོམས་པ་
མངོན་དུ་གྱུར་ཙམ་ན་གོལ་སར་མི་ལྟུང་སྟེ་སངས་རྒྱས་ཀྱི་སར་ཕྱིན་པའོ། །དེ་སྐད་དུ་མདོ་
ལས་ཤཱ་རིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་སྟོང་པ་ཉིད་ལ་སྤྱོད་པ་ཉན་
ཐོས་ཀྱི་སའམ། རང་སངས་རྒྱས་ཀྱི་སར་མི་ལྟུང་བའོ། །དེ་ནི་སངས་རྒྱས་ཀྱི་ཞིང་ཡོངས་སུ་
239



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
སྦྱོང་ངོ་། །སེམས་ཅན་སྨིན་པར་བྱེད་དོ། །མྱུར་དུ་མངོན་པར་རྫོགས་པར་སངས་རྒྱའོ་ཞེས་
གསུངས་སོ། །
དེ་ལྟར་ཆོས་ཉིད་ཀྱི་དོན་གང་ཡང་ཡིད་ལ་མི་བྱེད་པ་དེ་ཉིད་ཉམས་སུ་བླངས་པས་
ཁམས་གསུམ་འཁོར་བའི་གནས་ལས་གྲོལ་ནས་མྱ་ངན་ལས་འདས་པའི་འབྲས་བུ་ཐོབ་
པའོ། །དེ་ཡང་མདོ་ལས། གང་ཞིག་ཆོས་ཐམས་ཅད་ཡིད་ལ་མི་བྱེད་པས་གཟུགས་ཡིད་ལ་
མི་བྱེད། ཚོར་བ་དང་། འདུ་ཤེས་དང་། འདུ་བྱེད་དང་། རྣམ་པར་ཤེས་པ་ཡིད་ལ་མི་བྱེད་
པས་འདོད་པའི་ཁམས་སུ་སྐྱེ་བར་མི་འགྱུར་རོ། །གཟུགས་ཀྱི་ཁམས་སུ། གཟུགས་མེད་
པའི་ཁམས་སུ་སྐྱེ་བར་མི་འགྱུར་རོ་ཞེས་སོ། །དེ་ལྟར་བསྒོམ་ཞིང་ཉམས་སུ་བླངས་པས།
ནག་པོའི་ཕྱོགས་ཀྱི་ལྷ་འདྲེ་ཐམས་ཅད་ཀྱིས་དོན་དམ་པའི་གཟི་བརྗིད་མ་བཟོད་ནས་ཆོ་
འཕྲུལ་སྣ་ཚོགས་ལང་འོང་པ་ཡིན་ནོ། །དེ་ལ་ཉམ་ང་བ་དང་བག་ཚ་བ་མེད་པར་དོན་དམ་
ཆོས་ཉིད་ཀྱི་ངང་ལ་བློ་ལྷན་ནེ་བཞག་པར་བྱའོ། །དེ་ཡང་དབང་པོ་རབ་ཀྱིས་ལྷ་འདྲེ་ལ་
སོགས་པའི་ཆོ་འཕྲུལ་ཐམས་ཅད་ཆོས་ཉིད་སྐྱེ་བ་མེད་པའི་ཆོ་འཕྲུལ་དུ་ཤེས་པར་བྱ་སྟེ། ཆོ་
འཕྲུལ་ཐམས་ཅད་བྱུང་ཡང་སྐྱེ་བ་མེད་པའི་ངང་ལས་བྱུང་། གྲོལ་ཡང་སྐྱེ་བ་མེད་པའི་ངང་
དུ་གྲོལ་བ་ཡིན་ནོ། །དེ་ཙམ་ན་བདུད་སློབ་དཔོན་དུ་གྱུར་པ་ཡིན། བར་ཆོད་དངོས་གྲུབ་ཏུ་
འབྱུང་བ་ཡིན། འགལ་རྐྱེན་གྲོགས་སུ་ཤར་བ་བྱ་བ་ཡིན་གསུངས། དབང་པོ་འབྲིང་གིས་
བསྒོམ་པས་གལ་ཏེ་ཆོ་འཕྲུལ་ལ་འཇིགས་སྣང་བྱུང་ན། རིག་པ་ནམ་མཁའི་མཐོངས་སུ་
རྒྱངས་ཀྱིས་བཏང་ནས། ལུས་ལ་ཕངས་སེམས་མེད་པར་ཤ་ཁྱེར་ཁྲག་ཁྱེར་གྱི་བློས་སྦྱིན་
པར་བཏང་ངོ༌། །དབང་པོ་ཐ་མས་དེ་ལྟར་བསྒོམ་པས། ཆོ་འཕྲུལ་དང་འཇིགས་སྣང་
བྱུང་ན། ལུས་ས་རྡོ་དང་འདྲ་བ་འདི་ལ་གནོད་རུང་མི་གནོད་རུང་། ལུས་བདག་མེད་ཡིན།
སེམས་སྟོང་པ་དངོས་མེད་འདི་ལ་གང་གིས་གང་ལ་གནོད་པ་བྱེད། སེམས་འདི་ནི་ང་རང་
གིས་བཙལ་བས་མ་རྙེད་པ་ལ་འདྲེ་ཁྱོད་ཀྱིས་གནོད་པ་སྐྱེལ་ས་ཞིག་རྙེད་དམ་སྙམ་དུ་
240 ，



མ་ཡི་ཞལ་གདམས་བུ་ཡིག་ཉི་ཤུ་རྩ་གཅིག་
བསམ་ལ། སེམས་ངོ་བོ་རྩ་བྲལ་དུ་འབོལ་ལེ་ཤིག་གེ་བཞག་པས་གང་གིས་ཀྱང་གླགས་མི་
རྙེད་པའོ། །དེ་ཡང་སྡུད་པ་ལས། གང་ཚེ་མཁས་པ་དེ་དག་བསམ་པ་རབ་བརྟན་ཞིང་། །
ཉིན་མཚན་ཤེས་རབ་ཕ་རོལ་ཕྱིན་པ་མཆོག་དོན་ལྟ། །དེ་ཚེ་ལུས་ངག་ཡིད་ནི་མཁའ་ལ་བྱ་
བཞིན་རྒྱུ། །ནག་པོའི་རྩ་ལག་རྣམས་ཀྱིས་གླགས་རྙེད་ག་ལ་འགྱུར་ཞེས་སོ། །དེ་ལྟར་
སེམས་ཉིད་ངོ་བོ་རྩ་བྲལ་གཉིས་མེད་བློ་འདས་ཆེན་པོའི་ངང་ལ་ཡེངས་མེད་རྒྱུན་ཆད་མེད་
པར་སལ་ལེ་སིང་ངེ་བཞག་གོ། །དེ་ཡང་བྲམ་ཟེ་ཆེན་པོའི་ཞལ་ནས། རིག་པ་སྟོང་པ་ཉིད་
ལ་ཕྱི་ནང་མེད་པས་ཚོགས་དྲུག་ནང་དུ་མི་དགུག །རིག་པ་ཆུ་བོའི་རྒྱུན་ཆགས་ཡིན་པས་
མཉམ་བཞག་རྗེས་ཐོབ་མི་བྱ། སེམས་ཉིད་མ་བཙལ་ལྷུན་གྲུབ་ཡིན་པས་རེ་དོགས་གང་
ཡང་མི་བྱའོ་ཞེས་སོ། །དེ་ལྟར་སྒོམ་དྲན་མེད་ཡེངས་མེད་དུ་ཉམས་སུ་བླངས་པས་ཆོས་ཉིད་
རྩ་བྲལ་ཡིད་ལ་མི་བྱེད་པ་བློ་ལས་འདས་པའི་དགོངས་པ་རྒྱུད་ལ་འཆར་བའོ། །གནས་
ལུགས་དོན་སྒོམ་གྱི་མན་ངག་གི་ལེའུ་སྟེ་གསུམ་པའོ། །
མན་ངག་ཚིག་དོན་གསུམ་ལ། གདམས་པའི་ལག་ལེན་བསྟན་པ་དང་། སེམས་ཀྱི་
དོན་བསྟན་པ་དང་། བདུད་ཀྱི་བཅད་ཐབས་བསྟན་པའོ། །དང་པོ་ལ་བཞི་སྟེ། འཇུག་པ་
སྐྱབས་འགྲོ་སེམས་བསྐྱེད། བྱིན་རླབས་ལུས་སེམས་ཕྲལ་བ། སྒོམ་དྲན་པ་མེད་པ། ལྟ་བ་
བདུད་ཀྱི་བཅད་ཐབས་བསྟན་པའོ། །
གཉིས་པ་སེམས་ཀྱི་དོན་བསྟན་པ་ལ་དྲུག་སྟེ། མ་བཅོས་པ། མ་བསླད་པ། མ་
སྒྱུར་བ། རང་ལུགས། རང་སོ། གཉུག་མ་དང་དྲུག་གོ། །གསུམ་པ་བདུད་ཀྱི་བཅད་ཐབས་
བསྟན་པ་ལ། སྤྱིར་བདུད་ལ་དབྱེ་བ་དང་རྣམ་གྲངས་མང་ན་ཡང་། འདིར་བདུད་རྣམ་པ་
གསུམ་དུ་ངོས་འཛིན་ཏེ། ཐོགས་བཅས་ཡུལ་གྱི་བདུད། ཐོགས་མེད་ཡིད་ཀྱི་བདུད། རྣམ་
རྟོག་བློ་ཡི་བདུད་གསུམ་མོ། །དེ་ལ་དང་པོ་ནི། ཕྱི་ནང་སྣོད་བཅུད་ལ་སོགས་པའི་ཆོས་
ཐམས་ཅད་ཞེན་ཡུལ་ཕྲག་དོག་ཐོགས་བཅས་ཀྱི་བདུད་ཡིན་པས། དེ་ཐམས་ཅད་ཞེན་མེད་
241



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
རང་གི་སེམས་སུ་ཐག་རྦད་བཅད་དགོས་པ་ཡིན། སེམས་ཉིད་ཆོས་ཀྱི་སྐུ་རུ་ཤེས་དགོས་པ་
ཡིན་ནོ། །གཉིས་པ་ཐོགས་མེད་ནི། ཡིད་ལ་གཟུང་འཛིན་གྱི་གནོད་པ་ཐམས་ཅད་འཛིན་
པའི་བདུད་ཡིན་པས། ལས་མི་དགེ་བ་བཅུ་མི་བྱེད་པར་ཐག་ཆད་ཀྱིས་བཅད་ནས། དགེ་
བ་བཅུ་ཞེན་མེད་དུ་ཉམས་སུ་ལེན་དགོས་པ་ཡིན་ནོ། །
གསུམ་པ་རྣམ་རྟོག་བློའི་བདུད་ལ་གསུམ་སྟེ།. སྙེམས་རྣམ་པ་གསུམ་གྱི་སྒོ་ནས་ལམ་
ཁྱེར་བསྟན་པ་དང་། མན་ངག་རྣམ་པ་བཞིའི་སྒོ་ནས་ཉམས་སུ་བླང་བ་དང་། ཡིད་ཆེས་
བཅུ་གཉིས་ཀྱི་སྒོ་ནས་ལ་ཟླ་བར་བསྟན་པའོ། །དང་པོ་ནི། ཐོག་མར་སྙེམས་ལ་བྱོལ། བར་
དུ་སྙེམས་ལོ་བསྲེ། ཐ་མར་སྙེམས་ཐགས་བཅད་པའོ། །གཉིས་པ་མན་ངག་བཞིའི་ཉམས་
སུ་བླངས་པ་ནི། ལྟ་བ་ཕུང་པོ་གཟན་དུ་སྐྱུར་བ། སྒོམ་པ་རྐྱེན་ངན་གྲོགས་སུ་བླང་བ། སྤྱོད་
པ་ཤུགས་འབྱུང་ཐུག་ཕྲད་དུ་བྱ་བ། འབྲས་བུ་དྲི་མེད་གཏིང་གསལ་དུ་རྟོགས་པའོ། །གསུམ་
པ་ཡིད་ཆེས་བཅུ་གཉིས་ནི། ལྟ་བའི་གསུམ། སྒོམ་པའི་གསུམ། སྤྱོད་པའི་གསུམ། འབྲོས་
བུའི་གསུམ་མོ། །དེ་ལ་དང་པོ་གསུམ་ནི། སྣང་བ་སེམས་སུ་ཡིད་ཆེས་པས་མ་བཅོས་རང་
ཤར་དུ་ཐག་ཆོད། སེམས་སྟོང་ཉིད་དུ་ཡིད་ཆེས་པས་རང་ཤར་རང་གྲོལ་དུ་ཐག་ཆོད། ངོ་བོ་
རྒྱུན་ཆད་མེད་པར་ཡིད་ཆེས་པས་རང་བྱུང་ལྷུན་གྲུབ་ཏུ་ཐག་ཆོད་པའོ། །གཉིས་པ་སྒོམ་
པའི་གསུམ་ནི། རྩོལ་སྒྲུབ་མེད་པར་ཡིད་ཆེས་པས་མ་བཅོས་ལྷུག་པར་ཐག་ཆོད། བདེ་
གསལ་དུ་ཡིད་ཆེས་པས་འོད་གསལ་དུ་ཐག་ཆོད། བཅོས་སུ་མེད་པར་ཡིད་ཆེས་པས་རང་
གྲོལ་དུ་ཐག་ཆོད་པའོ། །སྤྱོད་པའི་གསུམ་ནི། བདེ་བ་སྒྲུབ་ཏུ་མེད་པར་ཡིད་ཆེས་པས་རང་
ཤར་དུ་ཐག་ཆོད། དུཉྩཁ་སྤང་དུ་མེད་པར་ཡིད་ཆེས་པས་རང་གྲོལ་དུ་ཐག་ཆོད། སྤྱོད་པ་
སྤྱད་དུ་མེད་པར་ཡིད་ཆེས་པས་གཉིས་མེད་དུ་ཐག་ཆོད་པའོ། །འབྲས་བུའི་གསུམ་ནི།
འཁོར་བ་སྤང་དུ་མེད་པར་ཡིད་ཆེས་པས་གཉིས་མེད་དུ་ཐག་ཆོད། མྱང་འདས་སྒྲུབ་ཏུ་མེད་
པར་ཡིད་ཆེས་པས་དབྱེར་མེད་དུ་ཐག་ཆོད། རང་སེམས་སངས་རྒྱས་སུ་ཡིད་ཆེས་པས་བྱ་
242



མ་ཡི་ཞལ་གདམས་བུ་ཡིག་ཉི་ཤུ་རྩ་གཅིག།
རྩོལ་མེད་པར་ཐག་ཆོད་པའོ། །དེ་ལྟར་ཡིད་ཆེས་པ་ལྟ་བ་ཡིན། ཐག་ཆོད་པ་སྒོམ་པ་ཡིན།
ཞེ་འཛིན་བྲལ་བ་སྤྱོད་པ་ཡིན། མི་འགྱུར་བ་འབྲས་བུ་ཡིན་ནོ། །གདམས་ངག་ཚིག་དོན་
གསུམ་གྱི་ལེའུ་སྟེ་བཞི་པའོ།། ། །
ཆེ་བ་རྣམ་པ་གསུམ་གྱི་གདམས་པ་ལ། དང་པོ་ལྟ་བའི་རྦད་ཁམ་ཆེ་བ་ཞིག་དགོས།
གཉིས་པ་སྒོམ་པའི་བློ་རྒྱ་ཆེ་བ་ཞིག་དགོས། གསུམ་པ་སྤྱོད་པའི་གཅོད་ཁམ་ཆེ་བ་ཞིག་
དགོས། དང་པོ་ལྟ་བའི་རྦད་ཁམ་ཆེ་བ་བྱ་བ་ནི། ཅི་ཡང་ཁས་མི་ལེན་པ་ཞིག་ལ་ཟེར་བ་
ཡིན། ཅིར་སྣང་ཐམས་ཅད་ཆོས་ཉིད་སྒྱུ་མ་ལྟ་བུའི་ངང་ནས་ཆོས་སྤྱོད་དགེ་བ་བཅུ་དང་།
སྡིག་པ་མི་དགེ་བ་བཅུའི་རྒྱུ་འབྲས་ཁྱད་དུ་མི་གསོད་པར། དགེ་སྡིག་གི་འཇུག་ལྡོག་བྱེད་
ཅིང་། དེ་ཉིད་ལ་འཛིན་ཞེན་མེད་པར་བྱས་ལ། སྣང་སྲིད་འཁོར་འདས་ཀྱི་སྣང་བ་ཐམས་
ཅད་རང་གི་སེམས་སུ་ཐག་བཅད། སེམས་སྐྱེ་འགག་གཉིས་སུ་མེད་པར་ཐག་བཅད། སྐྱེ་
འགག་གཉིས་མེད་ཆོས་ཀྱི་སྐུ་རུ་ཐག་རྦད་བཅད་ལ། ཆོས་ཀྱི་སྐུ་ནི་སྤྲོས་པའི་མཐའ་ཐམས་
ཅད་དང་བྲལ་བ་ཞིག་དགོས་པ་ཡིན། དེ་ཉིད་ཀྱི་སྟེང་ནས་དགེ་སྡིག་དང་འཁོར་འདས་ཀྱི་
སྣང་བ་གང་ལ་ཡང་འཛིན་པ་མི་བྱེད་ཅིང་། གནས་ལུགས་ངོ་བོ་རྩ་བྲལ། ཕྱོགས་རིས་མེད་
པའི་ངང་ལ་རིག་པ་ཁྱབ་གདལ་ཆེན་པོའི་ཀློང་དུ་འབོལ་ལེ་ཤིག་གེ་བཞག་གོ། །དེ་ལྟར་ལྟ་
བའི་དོན་ལ་སྣང་བ་འཛིན་མེད་རང་གྲོལ་དུ་བཞག །རིག་པ་གཏད་མེད་ཟང་ཐལ་དུ་
བཞག་གོ། །དེ་ལྟར་ལྟ་བའི་དོན་ལ་བློ་འཛིན་མེད་དུ་ཤེས་ཤིང་དེ་ལ་རྒྱུན་དུ་གནས་ན་
ཁམས་གསུམ་འཁོར་བའི་གནས་ལས་གྲོལ་བའོ། །དེ་ཡང་སྡུད་པ་ལས། ཤེས་རབ་ཀྱིས་
ནི་ཆོས་ཀྱི་རང་བཞིན་ཡོངས་ཤེས་ནས། ཁམས་གསུམ་མ་ལུས་པ་ལས་ཡང་དག་འདའ་
བར་འགྱུར་ཞེས་སོ། །དེ་རྣམས་ཀྱིས་ལྟ་བ་ཁམས་གསུམ་ཡོངས་གྲོལ་དུ་བསྟན་པའོ། །
གཉིས་པ་སྒོམ་པའི་བློ་རྒྱ་ཆེ་བ་ནི། དེ་དོན་ཆལ་པར་བཏང་བ་ཞིག་ལ་ཟེར་བ་མིན།
ལྟ་བའི་དོན་སྒོམ་པའི་ངོ་བོ་སེམས་ཀྱི་རང་བཞིན་འཁོར་འདས་ཡོངས་ལ་ཁྱབ་པའོ། །ངོ་བོ་
243



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
མི་འགྱུར་བ། རྩལ་སྣ་ཚོགས་སུ་འཆར་བ། གཏིང་མི་གཡོ་བ། གཡོ་འགུལ་མེད་པར་
ཐམས་ཅད་གཡོ་བ། གཡོས་ཙམ་ཉིད་ནས་གཡོ་བ་མེད་པ། བདེ་བ་ཆེན་པོ། གསལ་སྟོང་
ཕྱོགས་མེད། སྣ་ཚོགས་གཉིས་མེད། རིག་སྟོང་དབྱེར་མེད། བདག་སྟོང་རྩ་བྲལ། ངོ་བོ་
ལྷུན་གྲུབ། རང་བྱུང་བསམ་གྱིས་མི་ཁྱབ་པའི་ངང་དེ་ཉིད་ལས་མ་གཡོས་པར་བཞག །མ་
བསླད་པར་བཞག །མ་བསྒྱུར་བར་བཞག །འཛིན་མེད་རང་གསལ་དུ་བཞག་གོ། །དེ་ལྟར་
ཆོས་ཉིད་ཁྱབ་གདལ་ཆེན་པོའི་སྒོམ་ལ་གསལ་འགྲིབ་མེད་པར་ལྷན་ནེ། ལྷང་ངེ་། ལྷམ་མེ་
བ་ལ་དོན་མ་ཡེངས་ཙམ་དུ་བཞག་གོ། །དེ་ལྟར་བསྒོམ་པས་ཉམས་ཏིང་ངེ་འཛིན་གྱི་ཡོན་
ཏན་ཐམས་ཅད་རྫོགས་པར་འཆར་རོ། །དེ་ཡང་སྡུད་པ་ལས། བསམ་གཏན་གྱིས་ནི་འདོད་
པའི་ཡོན་ཏན་སྨད་པ་འདོད། རིགས་དང་མངོན་ཤེས་དག་དང་ཏིང་འཛིན་མངོན་པར་
འགྲུབ་ཅེས་སོ། །དེ་རྣམས་ཀྱིས་སྒོམ་པ་ས་འགུལ་དང་གནམ་འགུལ་དུ་བསྟན་པའོ། །
གསུམ་པ་སྤྱོད་པའི་གཅོད་ཁམ་ཆེ་བ་ནི། ཅི་འདོད་གང་རུང་དུ་བྱེད་པ་ཞིག་ལ་ཟེར་
བ་མིན་སྐྱབས་དཀོན་མཆོག་གསུམ་བློ་ཡིས་མི་འདོར་ཞིང་རྒྱུ་འབྲས་ཁྱད་དུ་མི་གསོད་པར།
སྣང་བའི་རང་བཞིན་ནི་འགག་མེད་དུ་ཤར་བ་ལ། འཛིན་པའི་རྟོག་པ་ཞེན་མེད་དུ་རྦད་
གཅོད་པ་ཡིན། གལ་ཏེ་འཛིན་པའམ། ཉམ་ང་བའམ། བག་ཚ་བའམ། སྐྱུག་བྲོ་བའི་རྟོག་
པ་བྱུང་ན། ནང་དུ་སྒོམ་པ་ལ་རིག་པའི་ངར་བཏགས་ལ། འཇིགས་ན་འཇིགས་ཐོག་ཏུ་སྒྱུར།
ཉམ་ང་ན་ང་ཐོག་ཏུ་སྐྱུར། སྐྱུག་བྲོ་ན་ཁྲོ་ཐོག་ཏུ་སྐྱུར། དེ་ལྟར་གང་མི་ཕོད་པ་དེ་ལ་ཐོག་
བརྫིས་སུ་བྱས་ནས་བློའི་སྙེམས་ཐག་རྦད་རྦད་ལ་གཅོད་པ་ཡིན་ནོ། །རྗེས་ལ་བསྒོམ་པའི་
སྟེང་དུ་བློ་ལྷན་གྱིས་ཕབ་ལ་ལྷོད་ཀྱིས་གློད་ལ་བཞག །ཅི་ལ་ཡང་རྩིས་གདབ་མེད་ཅིང་
གང་ལ་ཡང་རེ་དོགས་མེད་པར་ལྷོད་དེ་བཞག །ལར་ཐམས་ཅད་བློ་བྲལ་རྟེན་མེད་དུ་མ་
ཤེས་ན། ཇི་ལྟར་བྱས་ཀྱང་འཆིང་བྱེད་དུ་འགྲོ་བས། འཛིན་མེད་རང་གྲོལ་དུ་བཞག་གོ། །
དེ་ཡང་སྣང་བའི་འཆར་སྒོ་ཡིན་པས་དགག་མི་དགོས། ཤར་བ་འཛིན་ཞེན་མི་བྱ། སྟོང་པ་
244



མ་ཡི་ཞལ་གདམས་བུ་ཡིག་ཉི་ཤུ་རྩ་གཅིག།
རང་གནས་ཡིན་པས་སྒྲུབ་མི་དགོས། དོན་དམ་ཆོས་ཉིད་བློ་བྲལ་དུ་བཞག་པས་ཆོག་པ་
ཡིན། དེ་ལྟར་བྱས་པས་ཆགས་སྡང་གི་བག་ཆགས་མི་སོག །དབང་མེད་འཁོར་བར་མི་
འཁྱམས། དེ་ལྟར་སྤྱོད་པའི་རྩལ་ཕྱོགས་མེད་དུ་སྦྱངས་ལ་ཞེན་མེད་དུ་སྤྱད་དོ། །དེ་ཡང་
སྡུད་པ་ལས། དཔའ་བོ་གར་སྤྱོད་ཤེས་རབ་ཕ་རོལ་ཕྱིན་པ་ཡིན་ཞེས་གསུངས་སོ། །
དེ་རྣམས་ཀྱིས་སྤྱོད་པ་འཕྲུལ་གྱི་རལ་གྲི་ལྟ་བུར་བསྟན་པའོ། །ལྟ་སྒོམ་སྤྱོད་པའི་
དོན་དེ་རྣམས་རྩལ་རྫོགས་ནས་མ་རྟོགས་འཁྲུལ་པའི་སེམས་ཅན་ཐམས་ཅད་ལ་སྙིང་རྗེ་
ངང་ངམ་ཤུགས་ཀྱིས་སྐྱེས་ནས། མཁྱེན་པའི་ཡེ་ཤེས་ཀྱིས་འཁོར་བ་མ་སྟོངས་ཀྱི་བར་དུ།
ལམ་གྱི་སྟོབས་ཀྱིས་སེམས་ཅན་གྱི་དོན་ལ་དགོངས་ནས། གང་ལ་གང་འདུལ་གྱིས་སེམས་
ཅན་གྱི་དོན་མཛད་པའོ། །དེ་ཡང་སྡུད་པ་ལས། མི་ཡི་ཁྱུ་མཆོག་འཁོར་ལོ་རིན་ཆེན་བསྐོར་
བྱས་ནས། དུཁ་ཟད་པར་བྱ་ཕྱིར་འགྲོ་ལ་ཆོས་ཀྱང་སྟོན་ཞེས་གསུངས་སོ། །ཆེ་བ་གསུམ་
གྱི་གདམས་པའི་ལེའུ་སྟེ་ལྔ་པའོ།། །།
པ་ ཚིག་དོན་གཉིས་ཀྱི་མན་ངག་ལ། དད་པ་ཅན་གཡང་ལ་མི་སྐྱུར་བ་དང་། ཤེས་རབ་
ཅན་སྒྲོག་ཏུ་མི་གཞུག་པ་དང་གཉིས་སོ། །དད་པ་ཅན་ལ་ཆོས་སྤྱོད་གདམས་པར་བྱེད།
སྒོམ་རང་བྱན་ཚུད་པར་བྱེད། རང་སེམས་གཡོ་འགུལ་མེད་པར་བྱེད། དམ་ཚིག་ངོ་ལྐོག་
མེད་པར་སྲུང་བའོ། །ཤེས་རབ་ཅན་སྒྲོག་ཏུ་མི་གཞུག་པ་ནི། རྣམ་རྟོག་ངན་པ་དྲེས་ཀྱི་སྒྲོག །
གྲུབ་མཐའ་ངན་པ་ལྕགས་ཀྱི་སྒྲོག །སྒོམ་ཉམས་བདེ་གསལ་གསེར་གྱི་སྒྲོག་ཡིན་
གསུངས་སོ། །དོན་ཉམས་སུ་ལེན་ན་ཇི་ལྟར་ལེན་ཞུས་པས། དང་པོ་ལྟ་བས་ཐག་ཆོད་པ།
བར་དུ་མཉམ་པར་བཞག་པ་ལ་ཡིད་ཆེས་པ། ཐ་མར་ཆོས་ཐམས་ཅད་སེམས་སུ་འཁྱེར་
ཤེས་པ་ཞིག་དགོས་གསུངས་སོ། །དོན་དེ་ལྟར་ཉམས་སུ་མྱོང་པ་ལ་ཚད་ཇི་ལྟ་བུ་ཞུས་པས།
དེ་ལྟར་ཉམས་སུ་མྱོང་བའི་ཚར་ཚད་ལ་གཉིས་གསུངས། མངོན་སུམ་དང་ནི་ལྐོག་གྱུར་རོ། །
མངོན་སུམ་ལ་ནི་རྣམ་པ་གཉིས། །དངོས་སུ་མཐོང་བའི་ལྷ་འདྲེ་དང་། །གཟི་བྱིན་གྱི་ནི་ཆོ་
245



གངས་ཅན་སྐྱེས་མའི་དཔེ་ཚོགས་ལས།། ་ ་ མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
འཕྲུལ་ལོ། །ལྐོག་གྱུར་ལ་ནི་རྣམ་པ་བཞི། །ཐུན་མོང་ཚར་བའི་ཚད་དང་ནི། །དམ་ལ་ཐོག་
པའི་ཚར་ཚད་དང་། །དྲི་མེད་ཁྱད་པར་ཚར་ཚད་དང་། །མཐར་ཕྱིན་མཆོག་གི་ཚར་ཚད་དོ། །
དང་པོ་དངོས་སུ་མཐོང་བ་ནི། །ལ་ལ་མི་ཡི་གཟུགས་སུ་འོང་། །ལ་ལ་མི་ནག་འཇིགས་པའི་
གཟུགས། །བུད་མེད་ནག་མོ་མཆེ་བ་ཅན། །ཁྲོ་ཞིང་འཚིག་པས་བཞིན་བཟློག་འོང་། །སྡོམ་
དང་སྡིག་པ་སྦལ་སྦྲུལ་གཟུགས། །མེ་ལ་སོགས་པའི་སྤྲུལ་པ་དང་། །སེང་གེའི་གཟུགས་
དང་སྤྲེའུ་དང་། །འབག་ལ་སོགས་པར་སྤྲུལ་ནས་འོང་། །དེ་བཞིན་དྲུང་དུ་འོང་ནས་ནི། །
ཁྱོད་ནི་འདི་ན་ཅི་བྱེད་ཟེར། །བླ་བོ་ལབ་ཅིང་ཤེས་པ་བསྒྱུར། །འདི་ནི་ཆོས་མིན་ལམ་ལོག་
ཡིན། །ཟེར་ཞིང་རྒྱུད་ལ་བར་ཆད་རྩོམ། །དེ་སྐད་སྨྲས་པའི་ཆོ་འཕྲུལ་ནི། །རྣམ་པ་སྣ་
ཚོགས་སྟོན་དུ་འོང་། །དེ་ལ་ཇི་ལྟར་བཅད་ཅེ་ན། །དུས་གསུམ་རྒྱལ་བས་གསུངས་པ་ཡི། །
ཅི་ཡང་ཡིད་ལ་མི་བྱེད་པའི། །མ་ཡེངས་དེ་ཡི་ངང་བཞག་པསོ། །རང་གི་རྟོག་འཛིན་ཐོངས་
ཙམ་ན། ཁོ་ཡང་འབོལ་ལེ་ཤིག་གེ་སྣང་། །རྟོག་པ་སྐྱེ་མེད་དུ་ཤེས་པས། །ཆོ་འཕྲུལ་སྐྱེ་མེད་
ངང་དུ་ཞི། །ཆོ་འཕྲུལ་རང་ཞི་ཚར་ཚད་དོ། །འབྲིང་དང་ཐ་མ་དཀྱུས་ན་གསལ། །གཉིས་པ་
གཟི་བྱིན་ཅན་ལ་ཡང་། །གདུག་པ་ཅན་གྱི་ཟིལ་གྱིས་ནི། །སྐྱི་ཟིང་རྡུལ་ཤུམ་བྱེད་པ་འོང་། །
མདུན་དུ་བལྟས་པས་རྒྱབ་ན་ཡོད། །རྒྱབ་ན་བལྟས་པས་མདུན་ན་ཡོད། །དེ་ལྟར་ལྷ་འདྲེའི་
ཚོགས་རྣམས་ཀྱང་། །ཡོད་དམ་མེད་དམ་སྙམ་པའོ། །སྤྱིར་ནི་ཉམས་ལེན་གོང་དང་འདྲ། །
དེ་ལྟའི་སྐྱི་ཟིང་ནམ་མཁའ་ལ། །ཡིད་ཀྱིས་ཁྱེར་སྙམ་བྱེད་པའི་ཚེ། །གོས་སྐྱུར་གཅེས་བུར་ ་
ཀག་ལངས་ལ། །ཆུ་མིག་ལ་ནི་ཁྲུས་ཀྱང་བྱ། །དེ་བཞིན་བཏུང་དང་ཁྲུས་ཀྱང་བྱ། །དེ་ལྟར་
བྱས་པ་ཙམ་གྱིས་ནི། །ཆོ་འཕྲུལ་གར་སོང་ཆ་ཡང་མེད། །ཤེས་པ་བག་དྲོ་ཉམས་དགའ་བ། །
དེ་ནི་དེ་ཡི་ཚར་ཚད་དོ། །ལྐོག་གྱུར་ལ་ཡང་རྣམ་པ་བཞི། །ཐུན་མོང་ཚར་བའི་ཚད་དང་ནི། །
དམ་ལ་ཐོགས་པའི་ཚར་ཚད་དང༌། །དྲི་མ་མེད་པའི་ཚར་ཚད་དང་། །མཐར་ཕྱིན་མཆོག་གི་
ཚར་ཚད་དོ། །དང་པོ་ཐུན་མོང་ཚར་ཚད་ནི། །གཉན་སའི་འདྲེ་དང་རང་གནོད་འདྲེ། །དེ་
246
246



མ་ཡི་ཞལ་གདམས་བུ་ཡིག་ཉི་ཤུ་རྩ་གཅིག།
གཉིས་བྱེ་བྲག་ཕྱེད་པ་གཅེས། །གཉན་ས་དེ་རུ་ཉལ་བའི་ཚེ། །དེ་ཡི་ཆོ་འཕྲུལ་མ་བྱུང་བར། །
རང་ལ་གནོད་པའི་ཆོ་འཕྲུལ་ནི། །ཆེན་པོ་བྱུང་ན་དེ་མི་གཉན། །སྲོག་ལ་གཉན་སའི་ཆོ་
འཕྲུལ་འོང་། །ནམ་སྨད་རང་གནོད་ཆོ་འཕྲུལ་འོང་། །གཉན་སའི་ལྷ་འདྲེ་འབྲིང་པོ་ཡིན། །
གཉན་སའི་ཆོ་འཕྲུལ་ཉི་ཚེ་ལས། །གནོད་པའི་ཟང་ཟིང་མ་བྱུང་ན། །དེ་ནི་གཉན་ས་ཆེན་པོ་
ཡིན། །གཉན་ས་དེ་རུ་གཅོད་བྱས་པས། །ཆོ་འཕྲུལ་མི་འདྲ་སྣ་ཚོགས་འབྱུང་། །ལ་ལ་སྡོམ་
དང་སྡིག་པ་དང་། །སྦལ་ལྕོང་སྦྲུལ་དང་གྲོག་སྦུར་དང་། །མི་ནག་འཇིགས་སུ་རུང་བའི་
ཚོགས། །སྲིན་མོ་རལ་པ་བསིག་པ་དང་། །འདྲེ་ཚོགས་འདུས་ནས་འདུད་པ་དང་། །སྲོག་
ཆགས་ལུས་ལ་ཞུགས་པ་དང་། །ལུས་ཀྱི་སྙིང་བཏོན་དམར་ཙར་རེ། །ལག་ཏུ་ཁྱེར་ནས་
སོང་བ་དང་། །བཏེགས་ནས་ཟབ་ཏུ་བོར་བ་དང་། །སྡིག་པ་ལུས་ལ་ཞུགས་ནས་ནི། །རྭ་
གཉིས་མཆན་འོག་དག་ཏུ་བཏོན། །སྦྲུལ་ནག་རྐང་པའི་མཐིལ་དུ་ཞུགས། །མགོ་བོ་སྤྱི་བོའི་
གཙུག་ཏུ་བཏོན། །དེ་འདྲའི་ཆོ་འཕྲུལ་བྱུང་བའི་ཚེ། །གཉིད་ནི་ཕྲད་ཀྱིས་སད་ཙ་ན། །ཆོ་
འཕྲུལ་རྟོག་དཔྱོད་མ་སེམས་པར། །ཆོས་ཉིད་ངང་དུ་ལྷན་གྱིས་བཞག །སྙེམས་མེད་ངང་དུ་
ཉལ་བསྡད་པས། །གཉིད་དུ་སོང་བའི་རྨི་ལམ་ན། །བཟའ་རྒྱུ་འདྲེན་དང་ཆང་འདྲེན་དང་། །
ལུས་ལས་ནད་གདོན་བཏོན་པ་དང་། །སེམས་ཅན་ཞུགས་པ་ཐོན་པ་དང་། །སྙིང་ཁྱེར་ཚུལ་
ལ་གཏོད་པ་དང་། །ཁྲག་ངན་ཆུ་སེར་ཐོན་པ་དང་། །དར་ཐོགས་དུང་འབུད་བྱེད་པ་རྣམས། །
ཐུན་མོང་དག་གི་ཚར་ཚད་ཡིན། །དམ་ལ་ཐོགས་པའི་ཚར་ཚད་ནི། །སྙེམས་མེད་བསྒྱུར་
ནས་ཉལ་བསྡད་པས། །ལ་ལ་དར་འཕྱར་ཕྱག་ཀྱང་འཚལ། །སྣ་ལེན་བསུ་བ་བྱེད་པ་དང་། །
མཆོད་ཅིང་བསྐོར་བ་བྱེད་པ་དང་། །ཆོས་ཞུ་གུས་པ་བྱེད་པ་སོགས། །དེ་ལྟར་སྐྱབས་འགྲོ་
སེམས་བསྐྱེད་དང་། །ཟ་ཁྲིམས་སྡོམ་པ་ཕོག་པ་རྨི། །ཕོ་བྲང་བཏབ་ནས་གཟིམ་པ་ན། །
སྲོག་སྙིང་འབུལ་དུ་འོང་བ་ཡིན། །དམ་ལ་ཐོགས་པའི་ཚར་ཚད་དོ། །ཁྱད་པར་དབང་
འདུས་ཚར་ཚད་ནི། །སྙེམས་མེད་སྐྱེ་མེད་ངང་བཞག་པས། །ཆོ་འཕྲུལ་ཆེན་པོ་བྱུང་བ་ལ། །



གངས་ཅན་སྐྱེས་མའི་དཔེ་ཚོག་ས་ལས། ་ མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
གཉན་ས་མ་འཁྲུལ་དེ་རང་ཤེས། །རང་ལ་ཆོས་བྱེད་སྙམ་ལ་སོགས། །རྨི་ལམ་དུས་ན་
གསལ་གྱིས་དྲན། །དེ་དུས་དམ་ཆོས་ཉམས་བླངས་པས། །ཆོ་འཕྲུལ་རང་སར་ཉལ་གྱི་ཞི། །
གཉིད་ཀྱིས་མ་བསྒྲིབས་ཆོས་འབྱུང་ངོ༌། །བསོད་ནམས་བསགས་པའི་རིགས་སུ་བཤད། །
གཉིད་སད་དེ་ཀ་བཞིན་དུ་འདུག །བླ་མའི་བྱིན་རླབས་ཞུགས་པ་ཡིན། །བཟླས་སུ་མི་རུང་
གསང་བར་བཤད། །དེ་ནི་དབང་འདུས་ཚར་ཚད་ཡིན། །མཐར་ཕྱིན་མཆོག་གི་ཚར་ ，
ཚད་ནི། །ཆོ་འཕྲུལ་བྱུང་བའི་ས་ཆ་དེར། །འདྲེ་ཡོད་ཕོ་བྲང་གདབ་པར་བྱ། །ཉིན་མཚན་
མེད་པར་ཉལ་བསྡད་པས། །ལྷ་འདྲེའི་ཆོ་འཕྲུལ་ཞི་བ་ཡིན། །ལུས་ཀྱི་ན་ཚ་ཟུག་རྔུ་ཞི། །
ངག་གི་ཟུག་རྫུ་ན་ཚ་ཞི། །སེམས་ཀྱི་ཟུག་རྔུ་དུཁ་ཞི། །ཁོ་རང་ཁོ་རང་རང་དུ་འགྲོ། ། ་
སྙེམས་མེད་ཆོས་ཀྱི་དབྱིངས་སུ་སངས། །སྒྲིབ་གཡོགས་མེད་པ་དེ་ལ་ནི། །རྡོ་རྗེ་ལྟ་བུའི་
ཏིང་འཛིན་དུ། །རྟོགས་ལྡན་མཁས་པས་བརྟགས་པ་ཡིན། །དེ་ནི་མཆོག་གི་ཚར་ཚད་དོ། །
ཆོས་ཉིད་མི་རྟོག་པའི་ཚུལ་གྱིས་ལྟ་བས་ན། ལྟ་བ་རྣམ་པར་མི་རྟོག་པའི་དུས་ན། རྣམ་རྟོག་
ངང་ངམ་ཤུགས་ཀྱིས་ཆོམས་པས། ཉོན་མོངས་པ་ཆེན་པོ་ཡང་མིན་ནོ། །སྤྱི་དང་བྱེ་བྲག་ལ་
གནས་པ་ཐམས་ཅད་ཀྱང་ཡེ་ཤེས་ཆེན་པོ་རྣམ་པར་མི་རྟོག་པའི་ཡེ་ཤེས་ཀྱིས། དུས་གཅིག་
ལ་བདར་ཤ་གཅོད་པ་ནི་གཉེན་པོའོ། །ཉོན་མོངས་པ་སྔ་མ་རྣམས་ནི་ཚར་བཅད་ནས་
བཏོན། ཕྱི་མ་རྣམ་ལྡང་མི་ནུས་པ་ནི་ནུས་མཐུའོ། །ཚིག་དོན་གཉིས་ཀྱི་མན་ངག་གི་ལེའུ་སྟེ་
དྲུག་པའོ།། ། །
གནད་ཀྱི་གདམས་པ་ཉི་ཤུ་ལ། ཆིངས་བཞི། དམ་ཚིག་བཞི། བདུད་བཞི། འཆོར་
ས་བཞི། གྲོལ་ས་བཞི་སྟེ་ཉི་ཤུའོ། །དང་པོ་ཆིངས་བཞི་ནི། འཁོར་བ་ལ་སྐྱོ་བ་བསྐྱེད་པའི་
ཆིངས། གནས་ལུགས་ཀྱི་དོན་ལ་མ་ཡེངས་པའི་ཆིངས། ན་ཚ་དང་ཆོ་འཕྲུལ་ལ་ཉམ་ང་དང་
བག་ཚ་མེད་པའི་ཆིངས། ལུས་སེམས་བཅུད་ལ་བོར་བའི་ཆིངས་དང་བཞིའོ། །དམ་ཚིག་
བཞི་ནི། ཚད་མེད་པ་བཞི་སྒོམ་པའི་དམ་ཚིག །ཟླ་བ་རེ་ལ་ཞག་བདུན་བདུན་དུ་གཅོད་བྱ་
248



མ་ཡི་ཞལ་གདམས་བུ་ཡིག་ཉི་ཤུ་རྩ་གཅིག །
བའི་དམ་ཚིག །དུས་ཐམས་ཅད་དུ་འདྲེ་རྡུང་མི་བྱ་བའི་དམ་ཚིག །དྲག་སྔགས་མི་བརྡེག་
པའི་དམ་ཚིག་གོ། །
བདུད་བཞི་ནི། ཐོགས་བཅས་དང་ཐོགས་མེད། དགའ་བྲོད་དང་སྙེམས་བྱེད་
བདུད་དོ། །དང་པོ་ནི། དགྲ་དང་བུ་ལ་ཐོགས་ཀྱང་བཅད། ནོར་རྫ་ས་ཡོ་བྱད་ལ་ཐོགས་
ཀྱང་བཅད་དོ། །གཉིས་པ་ནི། རང་གི་རྟོག་པ་བཟང་ངན་དང་། བྱུང་ཚོར་གྱི་ཤེས་པ་དགག་
སྒྲུབ་དང་། སྣང་བ་ཐམས་ཅད་གཅོད་དོ། །གསུམ་པ་ཡི་དམ་ལྷ་ལ་ཞེན་པ་དང་། ཉམས་
དང་ཏིང་ངེ་འཛིན་བཟང་པོ་ལ་ཞེན་ཅིང་ཆགས་པ་ཐམས་ཅད་བདུད་ཡིན་པས་བཅད་དོ། །
བཞི་པ་ནི། བདུད་གསུམ་པོ་དེ་ཡང་སྙེམས་སུ་འདུས་པ་ཡིན་པས། གང་ལ་ཡང་བློའི་རེ་
དོགས་བྱུང་བ་ཐམས་ཅད་ངོ་སྤྲོད་གསུམ་གྱི་དོན་དྲན་པར་བྱས་ལ་བཅད་དོ། ། བློའི་སྙེམས་
ཆོད་ན་བདུད་གཞན་མི་འབྱུང་བས་སྙེམས་ཐག་རྦད་གཅོད་པ་གལ་ཆེའོ། །འཆོར་ས་བཞི་ནི།
གཅོད་ཐ་མལ་དུ་ཤོར་བ། གཅོད་ཤ་ཤོར་དུ་ཤོར་བ། གཅོད་མོ་མ་རུ་ཤོར་བ། གཅོད་འདྲེ་
རྡུང་དུ་ཤོར་བའོ། །དང་པོ་ནི། མ་ཇོ་མོའི་གནད་ཡིན་ཟེར་ནས། གནས་ལུགས་ཀྱི་དོན་མ་
གོ་བར་ཁ་འབྱམས་ཀྱི་ཚིག་སྨྲ་ཞིང་། དགེ་སྦྱོར་མི་བྱེད་པར་ཐ་མལ་དུ་སྡོད་པ་རྣམས་སོ། །
གཉིས་པ་ནི། གཅོད་བྱེད་ཟེར་ཞིང་བཙན་ས་རུ་ཕྱིན་གྱིན་ཆགས་པ་སྤྱོད་པ་རྣམས་སོ། །
གསུམ་པ་ནི། གཅོད་ཉམས་སུ་བླངས་པས་རིག་པ་དྭངས་པའི་ཆ་ནས་མཐོང་ལྟས་བག་རེ་
བྱུང་བ་ལ་མངོན་ཤེས་སུ་བྱས་ནས། ཁྱོད་ལ་ལྷ་འདྲེ་འདི་འདྲ་གནོད་པས་རྟེན་འབྲེལ་འདི་
འདྲ་བྱས་ན་ཟེར་བ་རྣམས་སོ། །བཞི་པ་ནི། གཅོད་ལ་དཀའ་ཐུབ་དྲག་པོ་བྱས་པས་རྒྱུད་ལ་
བྱིན་རླབས་བག་ཙམ་ཞུགས་ནས། གཞན་ལ་བྱིན་རླབས་བྱས་པས་ཕན་པ་བཞིན་བྱུང་ན།
དེ་ནས་སྔས་སྲུང་སར་སོང་ནས་དྲག་སྔགས་དང་འདྲེ་རྡུང་བྱེད་པ་རྣམས་སོ། །གྲོལ་ས་
བཞི་ནི། ཕྱི་སློག་ཧྲུལ་ལྟར་ཉེ་རིང་ལས་གྲོལ་བ། ནང་ན་བུན་ལྟར་གཟུང་འཛིན་ལས་
གྲོལ་བ། གསང་བ་ཉི་ཟླ་ལྟར་ཕྱོགས་མེད་དུ་གྲོལ་བ། དེ་ཁོ་ན་ཉིད་ནམ་མཁའ་ལྟར་ངོ་བོ་
249



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
རང་སར་གྲོལ་བའོ། །གནད་ཀྱི་གདམས་པ་ཉི་ཤུ་པའི་ལེའུ་སྟེ་བདུན་པའོ།། །།
ཐག་ཆོད་སྙེམས་བྱེད་རང་གྲོལ་ལ། །རྣམ་དག་དོན་དམ་ཡུམ་གྱི་ངོ་བོ་དེ། །གཉིས་
འཛིན་བློ་ཡི་ཆོས་ལས་གྲོལ་བ་ལ། །གཅད་བྱ་གཅོད་བྱེད་དག་པར་བློ་ཐག་ཆོད། །འཁོར་
འདས་གཉིས་མེད་རང་གི་སེམས་སུ་དག །སེམས་ལ་དག་དང་མ་དག་གཉིས་སུ་མེད། །
རང་གིས་རང་ལ་རིག་དང་མ་རིག་གཉིས་སུ་མེད། །རྟོགས་བྱ་རྟོགས་བྱེད་གཉིས་སུ་མེད་
པར་བློ་ཐག་ཆོད། །རང་ཉིད་ཡིན་ན་རང་གིས་རང་ཅི་བསྒོམ། །བསྒོམས་པས་ཅི་བྱུང་མ་
བསྒོམས་རང་སྐྱོན་གང་། །རེ་འཇོག་བློས་བསྒོམས་འཛིན་པའི་ཐག་པ་ཆོད། །ཇི་ལྟར་བྱས་
ཀྱང་རིག་པས་རིག་པ་གཅོད། །རང་གིས་རང་ལ་ངོ་བོ་བསམ་བརྗོད་བྲལ། །ཡུལ་དང་
ཡུལ་ཅན་གཉིས་འཛིན་རྩད་ནས་གཅོད། །གཞི་ལམ་འབྲས་བུ་རང་བློས་བརྟགས་པ་ཙམ། །
བློས་བརྟགས་སེམས་ཅན་བློ་ལས་འདས་པ་མེད། །བཅིངས་གྲོལ་བླང་དོར་མེད་པའི་ཆོས་
ཉིད་དེ། །ཡེ་ནས་རང་ཡིན་རང་ཤེས་བྱ་བ་མེད། །གཟའ་གཏད་མེད་པའི་རང་བཞིན་དེ་
ཉིད་ལ། །སྤང་ལེན་གང་བྱུང་དེ་ཉིད་བདུད་ཡིན་པས། །ཡུལ་ཕྱིར་མི་འབྲང་སྙེམས་ཀྱི་ཐག་
པ་ཆོད། །བདག་གི་བདུད་དུ་བདག་ཏུ་འཛིན་པ་ཆེ། །བདག་ཏུ་ཤེས་ན་བདག་ཏུ་འཛིན་
ལས་གྲོལ། །དེ་ཉིད་གྲོལ་ན་གང་དང་གང་གི་བདུད། །གཅོད་བྱ་གཅོད་བྱེད་ཅེས་པའི་མིང་
ཡང་མེད། །སྙེམས་བྱེད་ཀྱི་ནི་སྙེམས་བྱེད་ཉིད་ཀྱི་བདུད། །སྙེམས་བྱེད་ཤེས་ན་སྙེམས་ཀྱིས་
ཟུང་མི་ཐུབ། །ཟླ་བ་གཉིས་སྣང་མིག་གི་སྐྱོན་དུ་ཤེས། །ནམ་མཁའ་མི་སྤོང་སྤྲིན་ཉིད་ནམ་
མཁར་ཤེས། །རེ་དང་དོགས་པའི་འདུ་ཤེས་རང་སར་གྲོལ། །ཐམས་ཅད་རང་སྣང་རང་
གྲོལ་ཡིན་བཞིན་དུ། །རང་གིས་རང་ལ་འཇིགས་པ་ག་ལ་སྲིད། །འཇིགས་ནས་རང་མགོ་
རང་གིས་བཅད་པ་མེད། །རང་གི་རང་ལ་མི་གཙང་ག་ལ་སྲིད། །སྲིད་ན་སྒྱུ་མས་བསླད་པ་
བོར་རམ་ཅི། །རང་གིས་རང་ལ་བླང་དོར་ག་ལ་སྲིད། །སྲིད་ན་བླང་བྱ་གང་ཡིན་དོར་བྱ་
གང་། །དེས་ན་གཅེས་འཛིན་དེ་ཉིད་བདུད་ཡིན་པས། །གང་ལའང་གཅེས་པར་མ་འཛིན་
250



མ་ཡི་ཞལ་གདམས་བུ་ཡིག་ཉི་ཤུ་རྩ་གཅིག
རྣལ་འབྱོར་ཀུན། །གཅེས་འཛིན་བྱུང་ན་གཅད་བྱ་གཅོད་བྱེད་མེད། །ཐར་པའི་ལམ་མཆོག་
དེ་ཡང་དངོས་གྲུབ་མཆོག །སྤང་བྱའི་བདུད་དེ་བསྒྲུབ་བྱའི་ལྷ་དང་མཚུངས། །མཚུངས་
ཞེས་ཐ་སྙད་ཙམ་དུ་ཡེ་ནས་མེད། །གཅིག་དང་མི་གཅིག་བསྟན་དུ་ཡེ་ནས་མེད། །སྙེམས་
བྱེད་རང་གྲོལ་རིན་ཆེན་དགོངས་པ་འདི། །རང་གིས་སྙེམས་ཐག་ལེགས་པར་ཆོད་གྱུར་ན། །
སྐལ་ལྡན་རྣམ་ལ་ཕན་པའི་སྨན་ཆེན་མཛོད། །སྣོད་ངན་རྣམས་ལ་མི་བསྟན་ཤིན་ཏུ་གསང་། །
ཐག་ཆོད་སྙེམས་བྱེད་རང་གྲོལ་གྱི་ལེའུ་སྟེ་བརྒྱད་པའོ།། །། །
ཡུམ་ཆེན་མོའི་ཞལ་མཐོང་གི་གདམས་པ་ལ། ཡུམ་ཆེན་མོའི་ཞལ་མ་ནོར་བར་
བསྟན་པ་དང་གཅིག །ཞལ་མཐོང་བའི་ཡོན་ཏན་བསྟན་པ་དང་གཉིས། མ་མཐོང་བའི་
སྐྱོན་བསྟན་པ་གསུམ། མཐོང་བའི་དུས་བསྟན་པ་དང་བཞིའོ། །དང་པོ་ཡུམ་ཆེན་མོའི་ཞལ་
མ་ནོར་བར་བསྟན་པ་ནི། ཤེས་པ་ཁ་ནང་དུ་ལོག་ནས་རང་གི་སྙིང་གི་དཀྱིལ་དུ་སེམས་
ཀྱིས་སེམས་ལ་བལྟས་པས། ངོ་བོ་སྟོང་པར་རྟོགས་ཏེ་མཐོང་རྒྱུ་ཅི་ཡང་མེད་པ་དེ་ནང་སྟོང་
པ་ཉིད་ཅེས་བྱ་བ་ཡིན་ནོ། །ཕྱིར་རོལ་ལ་བལྟས་པས་ཀྱང་བདེན་པའི་དོན་ཅི་ཡང་མ་རྙེད་
པ་དེ་ཕྱི་སྟོང་པ་ཉིད་ཅེས་བྱ་བ་ཡིན་ནོ། །ཕྱི་ནང་གཉིས་ཀར་ལ་བལྟས་པས་སྟོང་པའི་ངང་
ནས་མཐོང་རྒྱུ་མ་རྙེད་པ་ནི་ཕྱི་ནང་སྟོང་པ་ཉིད་དོ། །དོན་དམ་པར་སྟོང་པ་ཉིད་ཙམ་དུ་མི་
འཛིན་པས་སྟོང་པ་ཉིད་སྟོང་པ་ཉིད་དོ། །སྟོང་པ་ཉིད་མཐར་ཕྱིན་པས་དོན་གྱི་སངས་རྒྱས་
ཆེན་པོ་སྟོང་པ་ཉིད་དོ། །ཀུན་རྫོབ་ཀྱི་བདེན་པ་ལ་ཡང་འཛིན་པ་མེད་པས་དོན་དམ་པ་སྟོང་
པ་ཉིད་དོ། །ཆོས་ཐམས་ཅད་སེམས་སུ་འདུ་ཤེས་ཤིང་རང་བཞིན་དུ་གྲུབ་པ་མེད་པ་ནི་
འདུས་བྱས་སྟོང་པ་ཉིད་དོ། །སེམས་ཉིད་རྒྱུ་རྐྱེན་གྱིས་མི་འཇིག་པས་འདུས་མ་བྱས་སྟོང་པ་
ཉིད་དོ། །སེམས་ཉིད་སྤྲོས་པའི་མཐའ་དང་བྲལ་བས་མཐའ་ལས་འདས་པ་སྟོང་པ་ཉིད་དོ། །
སེམས་ཉིད་དང་པོ་བྱུང་ས་མ་རྙེད། ཐ་མར་འགྲོ་ས་མ་རྙེད་པས་ཐོག་མ་དང་ཐ་མ་མེད་པ་
སྟོང་པ་ཉིད་དོ། །ངོ་བོ་སྐྱོན་དང་བྲལ་བས་དོར་བ་མེད་པ་སྟོང་པ་ཉིད་དོ། །རང་གི་ཐ་སྙད་
251



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
དང་བྲལ་བས་རང་བཞིན་སྟོང་པ་ཉིད་དོ། །འཁོར་འདས་ལ་རང་བཞིན་མ་གྲུབ་པས་ཆོས་
ཐམས་ཅད་སྟོང་པ་ཉིད་དོ། །སེམས་ཉིད་དུས་གསུམ་དུ་མི་འགྱུར་བས་རང་གི་མཚན་ཉིད་
སྟོང་པ་ཉིད་དོ། །སེམས་ཉིད་ལ་དམིགས་པའི་ཡུལ་མེད་པས་མི་དམིགས་པ་སྟོང་པ་
ཉིད་དོ། །སེམས་ལ་དབྱིབས་དང་ཁ་དོག་མ་གྲུབ་པས་དངོས་པོ་མེད་པ་སྟོང་པ་ཉིད་དོ། །
སེམས་ཀྱི་ངོ་བོ་ལ་མཚན་མའི་ཡུལ་མེད་པས་ངོ་བོ་ཉིད་སྟོང་པ་ཉིད་དོ། །སེམས་ཉིད་ཙམ་
དུ་ཡང་འཛིན་པ་མེད་པས་དངོས་པོ་མེད་པ་སྟོང་པ་ཉིད་དོ། །དེ་ལྟར་སྟོང་པ་ཉིད་བཅོ་
བརྒྱད་ཡོངས་སུ་རྫོགས་ནས་ཆོས་ཉིད་ཀྱི་དོན་ལ་གནས་པ་ནི་ཡུམ་ཆེན་མོའི་ཞལ་མཐོང་
བའོ། །དེ་ལྟར་ཞལ་མཐོང་བའི་ཡོན་ཏན་ནི། ཇི་ལྟ་བ་མཁྱེན་པའི་ཡེ་ཤེས་ནམ་མཁའི་
དཀྱིལ་ལྟ་བུ་རྟོགས་ནས། ཇི་སྙེད་པ་མཁྱེན་པའི་ཡེ་ཤེས་གྲྭ་མང་གི་སུལ་བཞིན་དུ་གསལ་
བའོ། །མ་མཐོང་བའི་སྐྱོན་ནི། ལམ་ཕ་རོལ་ཏུ་ཕྱིན་པའི་དོན་མི་གོ་སྟེ་ལམ་ལོག་པར་ལྟུང་
པའོ། །མཐོང་བའི་དུས་ནི། ད་ལྟ་རྩོད་ལྡན་གྱི་དུས་འདིར་ཕ་རོལ་ཏུ་ཕྱིན་པའི་ཆོས་དར་བ་
ཡིན་པས། བླ་མས་ངོ་སྤྲད། རང་གིས་ངེས་ཤེས་སྐྱེས་པའི་དུས་ཡིན་ནོ། །ཡུམ་ཆེན་མོ་ཞལ་
མཐོང་གི་ལེའུ་སྟེ་དགུ་པའོ།། །།
ཆིག་ཆོད་གནད་ཀྱི་མན་ངག་ལ། །དབང་པོ་ཡན་པར་བཏང་ནས་ཀྱང་། །ཕྱི་ཡི་ཡུལ་
ལ་མི་བསྙེན་ནོ། །རིག་པ་དབྱིངས་སུ་བསྟིམས་ནས་ཀྱང་། །སེམས་ཉིད་རང་སར་གནས་
ཀྱིས་ལ། །ཆིག་ཆོད་གདམས་པ་ཉམས་སུ་ལོངས། །ལྟ་བ་ཐོག་རྡུག་མེད་དེ་ཆིག་ཆོད་
བསྒོམ་པ་བཏང་བཞག་མེད་དེ་ཆིག་ཆོད། སྤྱོད་པ་ལ་དགག་སྒྲུབ་མེད་དེ་ཆིག་ཆོད། འབྲས་
བུ་ལ་རེ་དོགས་མེད་དེ་ཆིག་ཆོད། དུས་ལ་སྔ་ཕྱི་མེད་དེ་ཆིག་ཆོད། ཐོས་པ་ལ་ཆེ་ཆུང་མེད་
དེ་ཆིག་ཆོད། དབང་པོ་ལ་རྣོ་རྟུལ་མེད་དེ་ཆིག་ཆོད། སྡུག་པ་ལ་ཐ་སྙད་མེད་དེ་ཆིག་ཆོད་
ཡིན་ནོ། །རང་དབང་རང་གིས་ཐོབ་ན་ལྟ་བ་ཡིན། །རང་ངོ་རང་གིས་ཤེས་ན་སྒོམ་པ་ཡིན། །
ཐམས་ཅད་ཁོང་དུ་ཤོང་ན་སྤྱོད་པ་ཡིན། །རྩ་བྲལ་ཁོངས་སུ་ཚུད་ན་འབྲས་བུ་ཡིན། །ཕྱོགས་
252



མ་ཡི་ཞལ་གདམས་བུ་ཡིག་ཉི་ཤུ་རྩ་གཅིག
རིས་མེད་པའི་ལྟ་བ་ལ། །འགྱུར་བ་མེད་པའི་སྟེང་དུ་ཞོག །ཞེ་འདོད་མེད་པའི་སྒོམ་པ་ལ། །
གཡོ་བ་མེད་པའི་སྟེང་དུ་ཞོག །བྱ་རྒྱུ་མེད་པའི་སྤྱོད་པ་ལ། །དགག་སྒྲུབ་མེད་པའི་སྟེང་དུ་
ཞོག །ལྷུན་གྱིས་གྲུབ་པའི་འབྲས་བུ་ལ། །རེ་དོགས་མེད་པའི་ངང་སྟེང་དུ་ཞོག །དེ་ཡང་
མཐོང་བའི་ཆོས་ལ་བློ་མི་བཞག །ངེས་པའི་ཆོས་ལ་བློ་མི་བཟློག །ཡིན་ངེས་པའི་ངང་ལ་
གནས་ན། །དགོངས་པའི་དོན་ལ་གནས་པ་ཡིན། །ཚད་མ་བས་ཀྱང་མཐོང་བ་མེད། །
འཁོར་བའི་རང་བཞིན་ཡོངས་ཤེས་ན། །མྱ་ངན་འདས་པ་ལོགས་ན་མེད། །སེམས་ཀྱི་རང་
བཞིན་ཡོངས་ཤེས་ན། །ཆེད་དུ་གཏད་ནས་སྒོམ་ཅི་དགོས། །རྒྱུན་ཆད་མེད་པའི་སྤྱོད་པ་ལ། །
ཐུན་དུ་བཅད་ནས་སྒོམ་དུ་མེད། །སྒོམ་མེད་ཆེན་པོའི་ཀློང་དུ་ཞོག །ཆིག་ཆོད་གནད་ཀྱི་
མན་ངག་གི་ལེའུ་སྟེ་བཅུ་པའོ།། །།
སྐོར་བཞི་འཕྲུལ་གྱི་གདམས་པ་ལ། །སྣང་སྲིད་འཁོར་འདས་སྙེམས་ཡིན་པས། ། །
རང་གི་སྙེམས་ཐག་གཅད་པར་བྱ། །སྐྱབས་སུ་འགྲོ་དང་མཆོད་པ་རྒྱ་ཆེན་དང་། །བེམ་རིག་
ཕྲལ་བའི་གདམས་པ་དང་། །ངོ་སྤྲོད་ཞལ་གྱི་གདམས་པའོ། །དེ་ལ་སྐྱབས་སུ་འགྲོ་བས་
དད་ལྡན་གྱི་མོས་པ་བསྐྱེད་དོ། །མཆོད་པ་རྒྱ་ཆེན་གྱི་འཁྲི་བ་བཙན་ཐབས་སུ་བཅད་དོ། །
བེམ་རིག་ཕྲལ་བས་ལུས་ཀྱི་རྩལ་སྦྱང་ངོ་། །གདམས་ངག་བསྟན་པས་ཚིག་གི་ཤན་
འབྱེད་དོ། །སྐྱབས་སུ་འགྲོ་བས་བློ་ཆུང་ལམ་དུ་འཇུག །མཆོད་པ་རྒྱ་ཆེན་གྱིས་རིག་པ་རྟེན་
དང་ཕྲལ། བེམ་རིག་ཕྲལ་བས་རླུང་རེ་གཅིག་ཚར་བཅད། གདམས་ངག་བཏབ་པས་ཡིན་
ལུགས་ངོ་སྤྲད། སྐྱབས་སུ་འགྲོ་བས་ཐེག་པ་ཐུན་མོང་དང་ཆ་མཐུན། མཆོད་པ་རྒྱ་ཆེན་གྱིས་
གནས་ལུགས་གཞི་ལ་བསྐྱལ། བེམ་རིག་ཕྲལ་བས་རྣལ་འབྱོར་པའི་ཤེས་པ་བསྟན།
གདམས་ངག་བཏབ་པས་རྣལ་འབྱོར་པའི་ལྟ་སྒོམ་ལ་འདའ། ལྟ་བ་བལྟ་རུ་མེད་པར་ལ་
འདའ། སྒོམ་པ་ལ་བསྒོམ་རྒྱུ་མེད་པར་ལ་འདལ། སྤྱོད་པ་ལ་སྤྱོད་རྒྱུ་མེད་པར་ལ་འདའ།
འབྲས་བུ་ལ་ཐོབ་རྒྱུ་མེད་པར་ལ་འདའོ། །སྐོར་བཞི་འཁྲུལ་གྱི་གདམས་པའི་ལེའུ་སྟེ་བཅུ་
253



L
གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
གཅིག་པའོ།། །།
སྐྱབས་འགྲོ་དོན་སྐོར་དགུ་པ་ལ། དང་པོ་ཡིད་ཆེས་པ་གསུམ་གྱིས་ཐག་བཅད།
བར་དུ་ནུས་པ་གསུམ་གྱིས་གདེང་ཐོབ། ཐ་མར་བྱ་བ་གསུམ་གྱིས་མཐར་ཕྱིན་པའོ། །དང་
པོ་ནི། སྐྱབས་དཀོན་མཆོག་གསུམ་ལ་ཡིད་ཆེས་པས་སྐྱབས་གནས་གཞན་ལ་མི་འཚོལ་
བར་ཐག་གཅོད་པའོ། །ཕུང་པོ་གཞན་འདུས་བྱས་སུ་ཤེས་པས་བྱས་པ་ཐམས་ཅད་མི་རྟག་
པར་ཐག་ཆོད། ལྟ་བ་སྟོང་པ་ཉིད་དུ་ཡིད་ཆེས་པས་ཅི་ལ་ཡང་ལྟོས་པ་མེད་པར་ཐག་ཆོད་
པའོ། །གཉིས་པ་ནི། སྐྱབས་དཀོན་མཆོག་གསུམ་ལ་བློ་འགེལ་ནུས་པས་ཅི་ལ་ཡང་
འཇིགས་པ་མེད་པའི་གདེང་ཐོབ། ལུས་སྲོག་གཟན་དུ་འབོར་ནུས་པས་གང་ལ་ཡང་ཉམ་ང་
མེད་པའི་གདེང་ཐོབ། གཟུང་འཛིན་གྱི་ཞེན་པ་སྤང་ནུས་པས་དོན་ཆོས་ཉིད་སྐྱེ་བ་མེད་པའི་
གདེང་ཐོབ་པའོ། །གསུམ་པ་ནི། སེམས་ཅན་ཀུན་གྱི་དོན་དུ་སྐྱབས་འགྲོ་སེམས་བསྐྱེད་མི་
འབྲལ་བར་བྱ། དེ་ལྟར་བྱས་པས་གཞན་དོན་མཐར་ཕྱིན་ནས་འབྲས་བུ་སྤྲུལ་པའི་སྐུ་ཐོབ།
ལུས་སེམས་ཕྲལ་ནས་རིག་པ་ཁྱབ་བརྡལ་འདུས་མ་བྱས་ཀྱི་ངང་དུ་བཞག་པར་བྱའོ། །དེ་
ལྟར་བྱས་པས་སེམས་ཉིད་དྲི་མེད་རྣམ་པར་དག་པ་མཐར་ཕྱིན་ནས་འབྲས་བུ་ལོངས་སྤྱོད་
རྫོགས་པའི་སྐུ་ཐོབ་པའོ། །སྙེམས་བྱེད་ཀྱི་ཤེས་པ་བཅད་ནས་སེམས་ཉིད་མི་རྟོག་པའི་ངང་
ལ་བཞག་པར་བྱ། དེ་ལྟར་བྱས་པས་རྣམ་པར་མི་རྟོག་པའི་ཡེ་ཤེས་མཐར་ཕྱིན་ཏེ་འབྲས་བུ་
ཆོས་ཀྱི་སྐུ་ཐོབ་པའོ། །སྐྱབས་འགྲོ་དོན་སྐོར་དགུའི་ལེའུ་སྟེ་བཅུ་གཉིས་པའོ།། །།་
རྒྱལ་པོ་ཉེར་གཅིག་གི་གདམས་པ་ལ། མཚམས་ཀྱི་རྒྱལ་པོ་ལོག་ཆེན་མཐའ་ལ་
གཏད་པའོ། །ལྟ་བའི་རྒྱལ་པོ་དུར་ཁྲོད་ཀྱི་རོ་ལྟར་ཉལ་བའོ། །སྲུང་བའི་རྒྱལ་པོ་ཕུང་པོ་
གཟན་དུ་སྒྱུར་བ། ཉམས་ལེན་གྱི་རྒྱལ་པོ་ལུས་ངག་ཡིད་གསུམ་གློད་པ། ཏིང་ངེ་འཛིན་གྱི་
རྒྱལ་པོ་སྒྱུ་མ་ལྟ་བུ་ལ་ཆགས་ཞེན་མེད་པས་སངས་རྒྱས་ཀྱི་དགོངས་པ་ཡིན། དེ་ཙམ་ན་ལྟ་
བའི་རྒྱལ་པོ་སྟོང་པ་ཉིད་ཀྱི་སྒོ་ཕྱེད་པའོ། །དེ་སྐད་དུ་ཡང་སྟོང་པ་ཉིད་ཀྱིས་སྟོང་པ་ཉིད་ལ་
254



མ་ཡི་ཞལ་གདམས་བུ་ཡིག་ཉི་ཤུ་རྩ་གཅིག་
གླགས་མི་རྙེད་ཅེས་སོ། །འཇོག་གི་རྒྱལ་པོ་ཆོས་ཉིད་ནམ་མཁའ་ལྟ་བུར་བཞག་པ། ཉམས་
ཀྱི་རྒྱལ་པོ་མ་ཡེངས་རྒྱུན་དུ་གནས་པ། བྱིན་རླབས་ཀྱི་རྒྱལ་པོ་ཐེག་ཆེན་ཟིལ་གྱིས་མནན་པ།
མནན་པའི་རྒྱལ་པོ་སྐར་ཆེན་ཐིབ་འོག་ཏུ་བཅུག་པ། སྒོམ་པའི་རྒྱལ་པོ་དྲན་པ་མེད་ཅིང་
ཡིད་ལ་བྱར་མེད་པ། ཏིང་ངེ་འཛིན་གྱི་རྒྱལ་པོ་འཛིན་རྟོག་མེད་པ་སངས་རྒྱས་ཡིན། དེ་ཙ་
ན་སྒོམ་པའི་རྒྱལ་པོ་མཚན་མ་མེད་པའི་སྒོ་ཕྱེད་པ་ཡིན་ནོ། །དེ་ཡང་མཚན་མ་མེད་པ་ལ་
མཚན་མ་མེད་པས་གླགས་མི་རྙེད་དོ་ཞེས་སོ། །གཉེན་པོའི་རྒྱལ་པོ་གཉན་ཐོག་ཏུ་གཉན་
དབབ་པའོ། །ལས་སྦྱོར་གྱི་རྒྱལ་པོ་གཤེད་ཐོག་ཏུ་གཤེད་དབབ་པ། སྤྱོད་ལམ་གྱི་རྒྱལ་པོ་
ཉམ་ང་བག་ཚ་མེད་པར་ལམ་དུ་འཁྱེར་བ། གདེང་གི་རྒྱལ་པོ་ཀུན་ལ་ཉམ་ང་མེད་པ། ཏིང་
ངེ་འཛིན་གྱི་རྒྱལ་པོ་དཔའ་བར་འགྲོ་བ་ལ་ང་རྒྱལ་དང་རློམ་སེམས་མེད་ན་སངས་རྒྱས་
ཡིན་ནོ། །དེ་ཙ་ན་སྒོམ་པའི་རྒྱལ་པོ་སྨོན་པ་མེད་པའི་སྒོ་ཕྱེད་པ་ཡིན་ནོ། ། ་
དེ་ཡང་སྨོན་པ་མེད་པ་ལ་སྨོན་པ་མེད་པས་གླགས་མི་རྙེད། གོ་ཆའི་རྒྱལ་པོ་བཟོད་
པའི་གོ་ཆ་གོན་ནས། ཉོན་མོངས་ཀྱི་རྣམ་རྟོག་མེད་པར་ཆོད་པ་ཡེ་ཤེས་ཀྱི་སྤྱོད་ཡུལ་ལོ། །
མཚོན་ཆའི་རྒྱལ་པོ་ཤེས་རབ་ཀྱི་མཚོན་ཆ་ཐོགས་ནས། ཞེན་ཡུལ་ཐམས་ཅད་གཅོད་པ་ཡེ་
ཤེས་ཀྱི་སྤྱོད་ཡུལ་ལོ། །ཐོས་པའི་རྒྱལ་པོ་ཆོས་དང་གདམས་ངག་ལ་སྐུར་བ་མི་འདེབས་པ།
རྟོག་པ་ཆོད་པ་ཡེ་ཤེས་ཀྱི་སྤྱོད་ཡུལ་ལོ། །ཡེ་ཤེས་བསྐྱེད་པའི་རྒྱལ་པོ་གདམས་པ་སེམས་ལ་
ཆོད་པས། ཐེ་ཚོམ་ཆོད་པ་ཡེ་ཤེས་ཀྱི་སྤྱོད་ཡུལ་ལོ། ཏིང་ངེ་འཛིན་གྱི་རྒྱལ་པོ་སེང་གེ་རྣམ་
པར་འགྱིངས་པ་ལ་ཡུལ་གྱི་རྗེས་སུ་མི་འབྲང་པའི་རྟོག་པ་ཆོད་པ་ཡེ་ཤེས་ཀྱི་སྤྱོད་ཡུལ་ལོ། །
དེ་ཙ་ན་སྒོ་ལྔའི་རྒྱལ་པོ་སྒོ་ཕྱེད་པ་ཡིན་ནོ། །དེ་ཡང་དེ་བཞིན་ཉིད་ལ་དེ་བཞིན་ཉིད་ཀྱིས་
གླགས་མི་རྙེད་པའོ། །དེ་རྣམས་ལ་རྒྱལ་པོ་ཉེར་གཅིག་གི་གདམས་པ་ཞེས་བྱའོ། །ཧྲིལ་
གྱིས་བསྡུས་ན། བདུད་བཞི་གདན་ཐོག་གཅིག་ཏུ་གཅོད་པའི་གདམས་པ་ཞེས་བྱའོ། །དེ་
ཡང་དང་པོ་ཐོགས་བཅས་ཀྱི་བདུད་གཅོད། གཉིས་པ་ཐོགས་མེད་ཀྱི་བདུད་གཅོད།
255



，
，
，
，
，
，
，
，
，
，
，
，
，
，
，
，
，
，
，
，
，
，
，
，
，
，
，
，
，
，
，
，
，
，
：：：：：：：：：：：：：：：：：：：：：：：：：：：：：：：：：：：：：：：：：：：：：：：：：：
：：：：：：：：：：：：：：：：：：：：：
：：：：：：：：：：：：：：：：：：：：：：：：：：：：：：：：：：：
：：：：：：：：：：：：：：：：：：：：
：：：：：：：：：：：
：：：：：：：：：：：：：：：：：：：：
：：：：：：：：：：：：：，：：：：：：
：：：：：：：：：：：
：：：：：：：：：：：：：，：：：：：：：
：：：：：：：：：：：：：，：：：：：：：
：：：：：：：：：：：：：：：：：：：：
：：：
：：：：：：：：：：：：：：：：：：：：
：：：：：：：：：：：：：：：：：：：：：：：：：：：：：：：
：：：：：：：：：：：
：：：：：：：：：：：：：：：：：：：：：
：：：：：：：：，་,
，
*, *, *， *， *
， ******
***་ * *
： *， *， *，
* *
： *， *， *
**
་***
******
******
******
་******
་***་ *， *， ， *, *, *,
*， *
， ***
******
******
******
*******
***་ * *
： *， *， *，
* *
： *， *， *
**
་***
******
******
******
་******
་******
， ***
**
***
******
******
******
******
**** *
: *， *， *，
*, *
：***
******
***་ * *
*， *， *， **
**** *
： ****, *
， *, *, *， *， *
， ***
**
***
******
******
******
******
**** *
: *， *， *，
*, *
：***
*******， ， ， །
，
.
.
,
，
ཚུ
.
ནྟི
ཧོ+
,
.:
5
༣
Pན༌
：
''
ཀྱི་..
༨
g
#
1
:
༈་
མ་
：
，་ :
$ :
༧ -
**
-
་
# # -
ས་ཚི
#་
་
༣
་་
* *
-
»
，
་ ： ཙྩཾ， ： ༩ ་སྨྲ་
. . ..
་་་
:
, ༔
༈
་་་་་
ནྟི
：
ལེའུ་སྟེ་བཅུ་བཞི་པའོ།། །།
བའི་སྟེང་དུ་སྐྱིལ་ཀྲུང་བཅས། སྐེད་པ་ཏར་གྱིས་བསྲང་། ལག་པ་ས་གནོན་གྱི་ཕྱག་རྒྱ་
སྐྱབས་འགྲོ་སེམས་བསྐྱེད་དང་ཚད་མེད་པ་བཞི་བསྒོམ་པའོ། །གཉིས་པ་ནི། སྟན་བདེ་
གངས་ཅན་སྐྱེས་མའི་དཔེ་ཚོགས་ལས།
གཞི་ཉམས་སུ་བླངས་པའི་མན་ངག་དང་། རྗེས་ལམ་དུ་འཁྱེར་བའི་མན་ངག་གོ། །དང་པོ་ནི།
གསང་བ་དོན་གྱི་མན་ངག་ལ། ཐོག་མར་སྔོན་དུ་འགྲོ་བའི་མན་ངག་དང་། དངོས་
དེ་རྣམས་ལ་ཐབས་ཁྱད་པར་ཅན་གྱིས་ཟིན་པ་གལ་ཆེའོ། །མན་ངག་དོན་སྐོར་གསུམ་པའི་
གཏིང་ལྟ་བུ། མཐར་ཕྱིན་པའི་ཤེས་རབ་རྒྱ་མཚོའི་ནོར་བུ་རིན་པོ་ཆེ་ལྟ་བུ་ཡིན་གསུངས་སོ། །
པ་ལྟ་བུ། བསམ་པའི་ཤེས་རབ་ཟས་ཀྱི་དུག་སེལ་བ་ལྟ་བུ། སྒོམ་པའི་ཤེས་རབ་རྒྱ་མཚོའི་
གནད། ཚིག་དང་དོན་དུ་འབྲེལ་བ་ཤེས་རབ་ཀྱི་གནད་དོ། །
གསུམ་པ་ཤེས་རབ་ཐབས་ཀྱི་སྐོར་ལ་བཞི་སྟེ། ཐོས་པའི་ཤེས་རབ་སྐོམ་པ་ཆུ་འཐུང་
སྤྱི་བླུགས་སུ་ཤར་བ་འབྲས་བུའི་གནད། ཤེས་རབ་རང་གྲོལ་དུ་སོང་ན་གདམས་པའི་
ཐབས་སུ་སོང་ན་སྒོམ་པའི་གནད། །སྣང་བ་རང་གྲོལ་དུ་སོང་ན་སྤྱོད་པའི་གནད། །ཡེ་ཤེས་
འབྱམས་སུ་མི་བཏང་། རྩ་བྲལ་བློ་འདས་སུ་རྟོགས་པ་གལ་ཆེ།
གཉིས་པ་ལ་དྲུག་སྟེ། རིག་པ་རང་གྲོལ་དུ་སོང་ན་ལྟ་བའི་གནད། ཉོན་མོངས་བཙན་
མི་བཏང་། འཛིན་མེད་རང་གྲོལ་དུ་ཤེས་པ་གལ་ཆེ། འབྲས་བུའི་དུས་སུ་ལྷུན་གྲུབ་ཁ་
གཟུང་། དྲན་མེད་ཡེངས་མེད་དུ་གནས་པ་གལ་ཆེ། སྤྱོད་པའི་དུས་སུ་ཞེན་མེད་ཕྱོགས་ཆར་
མི་བསྒོམ། སྣང་སྟོང་དབྱེར་མེད་དུ་གྲོལ་བ་གལ་ཆེ། སྒོམ་པའི་དུས་སུ་རིག་པ་བཙོན་དུ་མི་
ཤེས་རབ་ཐབས་ཀྱི་སྐོར་དང་གསུམ་མོ། །དང་པོ་ལ་བཞི་སྟེ། ལྟ་བའི་དུས་སུ་སྟོང་པའི་བློ་
པོ་ཉེར་གཅིག་གི་གདམས་པའི་ལེའུ་སྟེ་བཅུ་གསུམ་པའོ།། །།
མན་ངག་དོན་སྐོར་གསུམ་ལ། ལྟ་སྒོམ་སྤྱོད་པའི་སྐོར། ཉམས་མྱོང་གནད་ཀྱི་སྐོར།
གསུམ་པ་དགའ་བྲོད་ཀྱི་བདུད་གཅོད། བཞི་པ་སྙེམས་བྱེད་ཀྱི་བདུད་གཅོད་པའོ། །རྒྱལ་
མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
༔ ་
：་ ༈
''' ་ ：
..
*
**
་
:
**
་
:.
་
，་ ,་་
, f
༢
，,
.3
༧༡༧ནམ
*
WA
; , ，
་ ་
:
* ,
རྣམ་
* ས
་
F34YF་
༡༡ བའི
-
：
ཙྪཱ
་：
་
அவங்கப்பா
,
:
..
'K:
，
,
༣,
:



་ མ་ཡི་ཞལ་གདམས་བུ་ཡིག་ཉི་ཤུ་རྩ་གཅིག།
བཅའ། ཞྭ་བཞི་དང་རྩ་བཞི་ཐམས་ཅད་གློད། མིག་རྩེ། སྣ་རྩེ། སེམས་རྩེ་གཅིག་ཏུ་དྲིལ་
ནས་ལུས་ངག་ཡིད་གསུམ་ལྷོད་ཀྱིས་གློད། བཅས་བཅོས་དང་། འབྱུར་འགྱུར་མེད་པར་
རང་ལུགས་སུ་བཞག །ལུས་ངལ་དུབ་ཀྱི་དབང་དུ་མ་སོང་བ་བྱ། ངག་སྨྲ་བརྗོད་བྲལ་བའི་
ངང་ལ་བཞག །ཡིད་བསམ་བློའི་སྤྲོ་བསྡུ་གང་ཡང་མི་བྱེད་པར་དྲན་མེད་དུ་ལྷན་ནེ་
བཞག་གོ། །དེ་ཡང་བཀའ་ལས། ཡང་དག་པར་རྫོགས་པའི་སངས་རྒྱས་ཀྱི་ཐུགས་ནི་ཅི་
ལ་ཡང་མི་དམིགས་པ་སྟེ་གང་ལ་ཡང་གནས་པ་མ་ཡིན་ནོ་ཞེས་སོ། །དེས་ན་ཡུལ་གང་ལ་
ཡང་མི་དམིགས། རྟེན་གང་ལ་ཡང་མི་བཅའ། ཤེས་པ་གང་དུ་ཡང་མི་སྤྲོ། ཡིད་ལ་ཅི་ཡང་
མི་བསྒོམ། ཡེ་དག་ཡེ་གྲོལ། ཡེ་སྟོང་། ཡེ་སངས་རྒྱས་པར་བཞག་གོ། །དང་པོ་ཡུལ་གང་
ལ་ཡང་མི་དམིགས་པ་ནི། ཚོགས་དྲུག་ཡུལ་གྱི་སྣང་བ་ཐམས་ཅད་དམིགས་གཏད། གཟའ་
གཏད། གང་དུ་ཡང་མི་འཛིན་པར་ཉམས་སུ་བླང་ངོ་། །དེ་ཡང་བཀའ་ལས། རབ་འབྱོར་
གཟུགས་ཡིད་ལ་མི་བྱེད་པ་ནས་རྣམ་པ་ཐམས་ཅད་མཁྱེན་པ་ཉིད་ཀྱི་བར་ཡིད་ལ་མི་བྱེད་
པ་དེའི་ཚེ། བྱང་ཆུབ་སེམས་དཔའི་དགེ་བའི་རྩ་བ་འཕེལ་བར་འགྱུར་རོ། །ཕ་རོལ་ཏུ་ཕྱིན་
པ་དྲུག་ཡོངས་སུ་རྫོགས་པར་འགྱུར་རོ། །ཡོངས་སུ་རྫོགས་ནས་བླ་ན་མེད་པ་ཡང་དག་
པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་འཚང་རྒྱའོ་ཞེས་སོ། །དེས་ན་སྣང་བ་
ཡུལ་གང་ལ་ཡང་མི་དམིགས་པར་ཉམས་སུ་བླང་ངོ་། །གཉིས་པ་རྟོག་པ་རྟེན་གང་ལ་ཡང་
མི་འཆའ་བར་རང་སེམས་ཡེ་ནས་ཆོས་སྐུ་ལྷུན་གྲུབ་ཡེ་སངས་རྒྱས་པ་རྟོགས་པའི་དོན་
གྱིས། ཡར་སངས་རྒྱས་ལ་རེ་བ་མེད། མར་འཁོར་བ་ལ་དོགས་པ་མེད། འགྲོ་བ་རིགས་
དྲུག་ཏུ་གནས་བཙལ་མ་དགོས། འབྲས་བུ་སྐུ་གསུམ་ལ་རྟེན་བཅའ་མ་དགོས་པས། རྟེན་
གང་ལ་ཡང་མི་བཅའོ། །དེ་ཡང་བཀའ་ལས། བྱང་ཆུབ་སེམས་དཔའ་སྔོན་གྱི་མཐའ་མི་
དམིགས། ཕྱི་མའི་མཐའ་མི་དམིགས། དབུས་མི་དམིགས་སོ་ཞེས་གསུངས་སོ། །དེས་ན་
སེམས་ཅི་རྟེན་གང་ལའང་མི་བཅའ་བར་ཉམས་སུ་བླང་ངོ༌། །གསུམ་པ་ཤེས་པ་གང་ལའང་
257



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
མི་སྤྲོ་བ་ནི། འཁོར་འདས་ཀྱི་སྣང་བ་གང་ལ་ཡང་བློའི་སྤྲོ་བསྡུ་མི་བྱེད། ཡིད་ཀྱི་རྟོག་པས་
ཡུལ་མི་བཙལ་བར་རྟོག་མེད་མཉམ་པ་ཉིད་དུ་ལྷན་ནེ་གནས་པར་བྱའོ། །དེ་ཡང་བཀའ་
ལས། ཆོས་ཐམས་ཅད་སྤྲོས་པ་མེད་པ་ཉིད་པས་ཤེས་རབ་ཀྱི་ཕ་རོལ་ཏུ་ཕྱིན་པ་སྤྲོས་པ་
མེད་པ་ཉིད་དོ་ཞེས་སོ། །དེས་ན་ཤེས་པ་གང་དུ་ཡང་མི་སྤྲོ་བར་ཉམས་སུ་བླང་ངོ་། །བཞི་པ་
ཡིད་ལ་ཅི་ཡང་མི་བསྒོམ་པ་ནི། བློ་ཡི་ཡུལ་དུ་བཟུང་བའི་དམིགས་པའམ། བདག་འཛིན་
གྱི་མཚན་མ་ཅི་ཡང་མི་བསྒོམ་པའོ། །དེ་ཡང་བཀའ་ལས། ཤེས་རབ་ཀྱི་ཕ་རོལ་ཏུ་ཕྱིན་པ་
ནི་གང་དུ་ཡང་བསྒོམ་པར་མི་བགྱིད། གང་ཡང་བསྒོམ་པར་མི་བགྱིད་དོ་ཞེས་གསུངས་སོ། །
དེས་ན་ཡིད་ལ་ཅི་ཡང་མི་བསྒོམ་པར་ཉམས་སུ་བླང་ངོ་། །ལྔ་པ་ཡེ་དག །ཡེ་གྲོལ། ཡེ་
སྟོང༌། ཡེ་སངས་རྒྱས་པར་བཞག་པ་ནི། སེམས་ཀྱི་གནས་ལུགས་ཙམ་གྱི་རྟེན་ཡང་མི་
འཆའ་བར། ཡེ་ནས་རྣམ་པར་དག་པའི་སྟོང་པ་ཉིད། དོན་ཡེ་སངས་རྒྱས་པ་ཞིག་ཡིན་པར་
བློ་ཐག་བཅད་ལ་བཞག་གོ། །དེ་ཡང་བཀའ་ལས། ཡང་དག་པའི་མཐའ་ནི་གང་དུ་ཡང་མི་
དམིགས་པའོ་ཞེས་པ་དང་། ཡང་དག་པ་ཞིག་ལ་ལས་ཀྱང་མེད་དོ། །ལས་ཀྱི་རྣམ་པར་སྨིན་
པ་ཡང་མེད་དོ་ཞེས་པ་དང་། ཡང་། དེ་ལ་ནི་སྐྱེ་བ་མེད་པ་དང་འགག་པ་མེད་པ་དང་། ཀུན་
ནས་ཉོན་མོངས་པ་མེད་པ་དང་། རྣམ་པར་བྱང་བ་མ་མཆིས་སོ་ཞེས་པ་དང་། དེས་ན་
སེམས་ནི་ཡེ་སངས་རྒྱས་པར་ཤེས་པར་བྱའོ། །
་་གསུམ་པ་རྗེས་ལམ་དུ་ཁྱེར་བ་ནི། གོང་དུ་ཉམས་སུ་བླངས་པའི་དོན་དེ་སྤྱོད་ལམ་
རྣམ་བཞི་གང་ལ་ཡང་ཁྱད་པར་མེད་པར་བསྐྱང་བར་བྱའོ། །རི་ལ་ཕྱིན་པ་དང་ཀླུང་དུ་
བསྡད་པ་གཉིས་ཁྱད་པར་མེད་པར་བསྐྱངས། བྱ་བྱེད་དང་དགེ་སྦྱོར་ལ་ཁྱད་པར་མེད་པར་
བསྐྱངས་ལྷ་དང་འདྲེ་གཉིས་ཁྱད་པར་མེད་པར་ཤེས་པར་བྱའོ། །འདི་ལ་འདུས་བྱས་ཀྱི་
ཆོས་ཐམས་ཅད་བཀག་པ་མེད་པས། ཆོས་སྤྱོད་གང་ལ་ཡང་བར་མཚམས་མེད་པར་སྟོང་
ཉིད་བློ་བྲལ་དུ་སྤྱད་དོ། །དེ་ལྟར་ཕྱག་དང་བསྐོར་བ་དང་མཎྜལ་མཆོད་བསྟོད་ལ་སོགས་པ་
258



མ་ཡི་ཞལ་གདམས་བུ་ཡིག་ཉི་ཤུ་རྩ་གཅིག
ལུས་ཀྱི་རྩོལ་བ་ལས་བྱིན་རླབས་འབྱུང་བ་རྣམས་སྐུའི་བྱིན་རླབས་ཡིན། གསོལ་འདེབས་
དང་དབྱངས་སྙན་ལ་སོགས་པ་ངག་གི་རྩོལ་བ་ལས་བྱིན་རླབས་འབྱུང་བ་ཐམས་ཅད་
གསུང་གི་བྱིན་རླབས་ཡིན། དོན་ཆོས་ཉིད་ཀྱི་སྟེང་དུ་བསྡད་པས་བྱིན་རླབས་དང་ནུས་པ་
འབྱུང་བ་ཐམས་ཅད་ཐུགས་ཀྱི་བྱིན་རླབས་ཡིན་ནོ། །ཐུགས་རྣམ་པར་མི་རྟོག་པའི་ཡེ་ཤེས་
ནང་དུ་ཤར་བས་སྐུ་མཚན་དང་དཔེ་བྱེད་འབྱུང་བ་ཡིན། གསུང་དབྱངས་ཡན་ལག་དྲུག་ཅུ་
ཡང་འབྱུང་བ་ཡིན། ཡོན་ཏན་འཕྲིན་ལས་ཐམས་ཅད་ཀྱང་འདི་ལས་འབྱུང་བ་ཡིན། དེས་
ན་ཐུགས་རྣམ་པར་མི་རྟོག་པའི་སྟེང་དུ་སྡོད་ནུས་པ་གལ་ཆེ། ལྷ་འདྲེ་འདུལ་བ་ལ་ཡང་འདི་
ལས་ཟབ་པ་མེད། བྱིན་རླབས་དང་ནུས་པ་ཡང་འདི་ལས་ཆེ་བ་མེད་དོ། །དོན་འདི་ཉིད་
ལམ་དུ་ཁྱེར་བས་དངོས་པོ་དང་མཚན་མའི་བློ་ལས་འདས་པའོ། །ཟབ་མོ་མཐར་ཕྱིན་པའི་
ལམ་ཡིན་ནོ། །དམིགས་པ་མེད་པའི་ཤེས་རབ་ཀྱི་ཕ་རོལ་ཏུ་ཕྱིན་པ་བྱ་བ་ཡིན་ནོ། །དོན་
མཐར་ཕྱིན་པའི་སྤྱོད་པ་བྱ་བ་ཡིན་ནོ། །གསང་བ་དོན་གྱི་གདམས་ངག་གི་ལེའུ་སྟེ་བཅོ་ལྔ་
པའོ།། །།
ཤེས་བྱ་བཞི་སྐོར་གྱི་མན་ངག་ལ། འདྲེ་ལ་མི་འཇིགས་པའི་ལྟ་བ། ནད་ལ་མི་
འཇིགས་པའི་སྒོམ་པ། རྐྱེན་ལ་མི་འཇིགས་པའི་སྤྱོད་པ། སྡུག་བསྔལ་ལ་མི་འཇིགས་པའི་
ཉམས་ལེན་དང་བཞིའོ། །དེ་ལ་ཤེས་བྱའི་གཉེན་པོ་བཞི་བསྟན་པ་ནི། འདྲེ་སེམས་སུ་
བསྟན་པ། ནད་སློབ་དཔོན་དུ་བསྟན་པ། རྐྱེན་དངོས་གྲུབ་ཏུ་ཤེས་པ། སྡུག་བསྔལ་ཆོས་
ཉིད་དུ་ཤེས་པའོ། །འདྲེ་སེམས་སུ་ཤེས་པས་ཉམ་ང་བག་ཚ་མེད། ནད་སློབ་དཔོན་དུ་ཤེས་
པས་གདམས་ངག་གི་བསྐུལ་འདེབས་བྱེད། རྐྱེན་དངོས་གྲུབ་ཏུ་ཤེས་པས་བར་ཆད་རང་
སར་གྲོལ། སྡུག་བསྔལ་ཆོས་ཉིད་དུ་ཤེས་པས་བདེ་བ་རྒྱུན་ཆད་མེད་པའོ། །ཤེས་བྱ་བཞི་
སྐོར་གྱི་ལེའུ་སྟེ་བཅུ་དྲུག་པའོ།། ། །
ཚིག་གསུམ་བརྡ་དྲུག་ལ། ལྟ་བ་ཆོད་ཐོངས། སྒོམ་པ་ཤིག་ཐོངས། སྤྱོད་པ་ལྷུག་
259



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
ཐོང་ངོ༌། །ལྟ་བ་ཆོད་ཐོང་ནི། སྣང་སྲིད་འཁོར་འདས་ཀྱི་སྣང་བ་ཐམས་ཅད་རང་གི་སེམས་
སུ་ཐག་རྦད་ཆོད་ལ། སྣང་བའི་འཛིན་ཞེན་ཐམས་ཅད་བློས་ལིངས་ཀྱིས་སྐྱུར་ལ་ཐོངས་
ཞེས་པའོ། །སྒོམ་པ་ཞོག་ཐོང་ནི། སེམས་ཉིད་འདུས་མི་བྱས་མ་བཅོས་པའི་ངང་དུ་ཤེས་པ་
འཛིན་མེད་དུ་ཁྲིས་སེ་བཞག །ཕྲ་རགས་ཀྱི་ཤེས་པ་ཐམས་ཅད་རྩད་ནས་ཆོད་ལ་ཐོངས་
ཞེས་པའོ། །སྤྱོད་པ་ལྷུག་ཐོང་ནི། འཇུར་བུས་བཅིངས་ནས། བསྒྲིམས་པས་སངས་མི་རྒྱ།
ཚོགས་དྲུག་གི་སྤྱོད་པ་ཐམས་ཅད་ལྷུག་པར་ཐོངས་ཞེས་པའོ། །དོན་ཧྲིལ་གྱིས་བསྡུས་པ་ལ།
སྣང་སྲིད་ཐམས་ཅད་སེམས་སུ་བསྡུས་ལ་ཐོངས། སེམས་ཉིད་བྱར་མེད་ཀྱི་ངང་དུ་ཞོག་ལ་
ཐོངས། བྱར་མེད་ཀྱི་ངང་དུ་ལྷུག་པར་ཐོངས་ཞེས་པའོ། །ཚིག་གསུམ་བརྡ་དྲུག་གི་ལེའུ་བཅུ་
བདུན་པའོ།། །།
་ ་
་་་་
སེམས་དོན་དྲུག་ལ། ཚེ་ཐོག་མ་མེད་པ་ནས་ད་ལྟ་ཡན་ཆོད་ཁམས་གསུམ་དུ་འཁོར་
ཞིང་རིགས་དྲུག་ཏུ་འཁྱམས་པའི་རྐྱེན་འདི་ཅི་ལས་བྱུང་ན། བླ་མའི་གདམས་ངག་གིས་མ་
ཟིན། རང་གིས་རང་ངོ་མ་ཤེས། རང་འབད་རྩོལ་ཆུང་བ་ལས་བྱུང་ངོ་། །དེ་ཡང་ཤེས་པ་ཡན་
པར་བཏང་ནས་དམ་པའི་གདམས་ངག་ལ་ནན་ཏན་མ་བྱས་ན་འཁོར་བ་ལས་མི་གྲོལ་ཏེ།
ད་བསམ་མནོ་བརླགས་ནས་ཉལ་བས་མི་འོང་། སེམས་ལ་བལྟ་དགོས། སེམས་ལ་མ་
བལྟས་ན་ཕན་མེད། མི་ཚེ་སྟོང་སྐྱེལ་བྱེད་ཉེན་ཆེ། མི་ཚེ་སྟོང་སྐྱེལ་མི་བྱེད་པ་ལ་བྱང་ཆུབ་
ཀྱི་སེམས་གལ་ཆེ། སེམས་དེ་སྒོམ་པ་ལ་སེམས་ཅི་འདྲ་ཡིན་ངོས་འཛིན་དགོས། ངོས་
འཛིན་པ་ལ་བྱང་ཆུབ་ཀྱི་སེམས་རྒྱུ་ལས་མ་བྱུང་། རྐྱེན་གྱིས་མ་བསླད། འདུས་མ་བྱས་པ་
ཞིག་ཡིན། དེའི་དཔེ་ནམ་མཁའ་དང་འདྲ། ནམ་མཁའ་རྒྱུ་ལས་མ་བྱུང་། རྐྱེན་གྱིས་མ་
བསླད། འདུས་མ་བྱས་པ་ཡིན། སེམས་ཀྱི་དོན་དྲུག་ལ། མ་བཅོས་པ། མ་བསླད་པ། མ་
བསྒྱུར་བ། རང་ལུགས། རང་སོ། གཉུག་མའོ། །མ་བཅོས་པ་ནི། བྱང་ཆུབ་ཀྱི་སེམས་རང་
ལུགས་སུ་ཤེས་པ་ལྷོད་ཀྱིས་གློད་ནས། ཁྱབ་སེ། བརྡལ་ལེ། ཤིག་གེ །དགའ་ཡལ་ལེ།
260



མ་ཡི་ཞལ་གདམས་བུ་ཡིག་ཉི་ཤུ་རྩ་གཅིག
རྣམ་པར་རྟོག་པ་གང་ལ་ཡང་མ་ཤོར་བའི་ཤེས་པ་གསལ་སིང་ངེ་བ་ལ་ལྷན་ནེ་འཇོག་པ་
ཡིན་ནོ། །མ་བསླད་པ་ནི། རང་གི་སེམས་ཅི་ཡང་ཡིད་ལ་མི་བྱེད་པར་འཇོག་པ་ཡིན་ཏེ།
དགའ་བ་ཡང་ཡིད་ལ་མི་བྱེད། མི་དགའ་ཡང་ཡིད་ལ་མི་བྱེད། སྐྱིད་པ་ཡང་ཡིད་ལ་མི་བྱེད།
སྡུག་པ་ཡང་ཡིད་ལ་མི་བྱེད། གྲང་བ་ཡང་ཡིད་ལ་མི་བྱེད། དྲོ་བ་ཡང་ཡིད་ལ་མི་བྱེད་པར་
འཇོག་པ་ཡིན་ནོ། །འདི་ལྟར་འཇོག་པ་ཅིས་ཤེས་ན་ལུང་གིས་ཤེས་ཏེ། རྒྱས་པ་ལས།
གཟུགས་ཡིད་ལ་མི་བྱེད་པ་ནས་རྣམ་པ་ཐམས་ཅད་མཁྱེན་པ་ཉིད་ཀྱི་བར་དུ་ཡིད་ལ་མི་
བྱེད་པའོ། །ཡིད་ལ་མ་བྱས་པས་ཁམས་གསུམ་དུ་སྐྱེ་བར་མི་འགྱུར་རོ་ཞེས་གསུངས་སོ། །
དེས་ན་ཡིད་ལ་མ་བྱས་ན་གང་དུ་ཡང་འགྲོ་བར་མི་འགྱུར་རོ། །ཡང་འཕགས་པ་ཆོས་
འཕགས་ཀྱིས་བྱང་ཆུབ་སེམས་དཔའ་རྟག་ཏུ་ངུ་ལ། ཤེས་རབ་ཀྱི་ཕ་རོལ་ཏུ་ཕྱིན་པའི་དོན་
ལ་སྤྱོད་པས། ཤེས་རབ་ཀྱི་ཕ་རོལ་ཏུ་ཕྱིན་པ་ཡིད་ལ་མི་བྱེད་པ་ཉིད་པས། ཆོས་ཐམས་
ཅད་ཡིད་ལ་མི་བྱེད་དོ། །ཤེས་རབ་ཀྱི་ཕ་རོལ་ཏུ་ཕྱིན་པ་མཉམ་པ་ཉིད་པས་ཆོས་ཐམས་
ཅད་མཉམ་པ་ཉིད་དོ་ཞེས་སོ། །མ་བསྒྱུར་བ་ནི། རང་གི་སེམས་མ་གཡོས་པར་སྙེམས་མེད་
དུ་ལྷན་ནེ་འཇོག་པ་ཡིན། རང་ལུགས་ནི། སེམས་ཡུལ་གང་ལ་ཡང་མ་ཤོར་བར། བདེ་བ།
སྟོང་པ། གསལ་བ། ཤེས་པ་རྟེན་མེད་དུ་འཇོག་པ་ཡིན། རང་སོ་ནི། སེམས་ཀྱི་དོན་རྒྱུ་
ལས་མ་བྱུང་། རྐྱེན་གྱིས་མ་བསྐྱེད། ཡེ་གདོད་མ་ནས་མ་གཡོས་པར་འཇོག་པ་ཡིན།
གཉུག་མ་ནི། སེམས་ལྷན་གྱིས་བཞག་ནས་རྒྱངས་སྐྱུར་མེད་པར་ཁྱབ་བེ། བརྡལ་ལེ།
ཤིག་གེ །དགའ་ཡ་ལེ། བག་དྲོ་འུར་རེ། ཤེས་པ་བདེ་སིང་ངེ་། བཀྲ་སལ་ལེ། གཡོ་བ་མེད་པ། ་
རྟོག་པ་གང་ཡང་མེད་པར་སེམས་མ་ཡེངས་པར་ལྷན་གྱིས་འཇོག་པ་ཡིན། སེམས་དོན་དེ་
འདྲ་བ་ཞིག་ཡིན་ན་དེ་ལ་གོལ་ས་ཡོད་དམ་མེད་སྙམ་ན། བཀའ་ཚོམ་ལས། ཅི་ཡང་ཡིད་
ལ་མ་བྱས་ན། །གོལ་སར་ལྷུང་བ་ཅི་ལ་ལྷུང་། །བསམ་མེད་སྒོམ་པ་མ་ནོར་ན། །ཆོས་སྐུ་
བྱང་ཆུབ་ཐེ་ཚོམ་མེད་ཅེས་གསུངས་སོ། །སེམས་དོན་དྲུག་གི་ལེའུ་སྟེ་བཅོ་བརྒྱད་པའོ།། །།
261



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
ཟབ་དོན་ཐུགས་ཀྱི་ཉིང་ཁུ་ནི། སྣང་ཞིང་སྲིད་པའི་ཆོས་ཐམས་ཅད་རང་གི་སེམས་
སུ་འདུས་པ་ཡིན་པས། སྒོམ་སྙམ་པའི་བློ་མི་བྱ། ལུས་མི་བཅོས། སེམས་མི་བསྡུ། ཁོང་།
ཡངས་ཀྱི་ངང་ལ་བསམ་པ་དེ་ཉིད་དྲན་པར་བྱས་ལ། དྲན་པ་དེ་བློ་ཕྱིར་མི་འབྲང་པར།
ལུས་ངག་ཡིད་གསུམ་ཆམས་ལ་ཕབ་ནས། རྣམ་རྟོག་སེམས་ལ་མ་ཞུགས་ཏེ་སྒོམ་པའོ། །
དེའི་ངང་ལ་མ་ཡེངས་པར་རང་གི་སྒོམ་དྲན་པར་བྱའོ། །བྱ་བ་ཅི་བྱེད་ཀྱི་སྤྱོད་ལམ་ཡང་ཆོས་
ཉིད་དུ་དྲན་པས་ཟིན་པ་དེས་སྤྱོད་པའོ། །དེའི་ངང་ལ་ཉམ་ང་བག་ཚ་མེད་པར་འཁོར་
འདས་རྩ་བྲལ་དུ་རྟོགས་པ་དེ་ལྟ་བའོ། །དེ་ཁོ་ན་ཉིད་ཀྱི་དོན་ལ་གནས་ཤིང་རེ་དོགས་ཀྱི་
འཕྲང་དང་བྲལ་བ་དེ་འབྲས་བུའོ། །དམིགས་སུ་མེད་པའི་བྱང་ཆུབ་སེམས། །གཟུང་འཛིན་
མེད་པས་མིང་དང་བྲལ། །འདུ་འབྲལ་མེད་པས་བྱང་ཆུབ་སེམས། །ཡེ་ནས་ཡིན་པའི་ངང་
དུ་བཞག །བཟོད་ནས་ཚོལ་བ་ཡིན་སྨོན་ཡིན། །བསམ་མེད་ཀྱི་སྒོམ་པ་མ་ནོར་ན། །སངས་
རྒྱས་བྱང་ཆུབ་རིང་པོ་མིན། །སྣང་སྲིད་སེམས་སུ་འདུས་ཙ་ན། །བདུད་ཀྱི་གཅོད་ཡུལ་དེ་
མིན་ནམ། །འཁོར་བ་ལ་ཞེན་པ་ལོག་ཙ་ན། །འདོད་ཡོན་གྱི་སྣང་བ་རང་སར་གྲོལ། །
བདུད་ཀྱི་གཅོད་ཡུལ་དེ་མིན་ནམ། །མཉམ་ཉིད་ངང་ལས་མ་གཡོས་ན། །བདག་གཞན་གྱི་
འཛིན་པ་རང་སར་གྲོལ། །བདུད་ཀྱི་གཅོད་ཡུལ་དེ་མིན་ནམ། །གཟུགས་ཙན་དགྲ་དང་
གཟུགས་མེད་བགེགས། །དོན་གཉིས་སུ་མེད་པར་ཤེས་ཙ་ན། །བདུད་ཀྱི་གཅོད་ཡུལ་དེ་
མིན་ནམ། །སྐྱོན་རྣམས་ཡོན་ཏན་དུ་མཐོང་ཙ་ན། །དགག་སྒྲུབ་སྤང་བླང་རང་སར་གྲོལ། །
བདུད་ཀྱི་གཅོད་ཡུལ་དེ་མིན་ནམ། །སྐྱོན་ལ་ཡོན་ཏན་མཐོང་ཙ་ན། །དེར་འཛིན་ཤེས་པ་
རང་སར་གྲོལ། །སྐྱོན་ཡོན་དུ་འཛིན་པ་གྲོལ་ཙ་ན། །བདུད་ཀྱི་གཅོད་ཡུལ་དེ་མིན་ནམ། །
རང་སེམས་དཔང་པོར་བཞག་ནས་ཀྱང་། །ཟོལ་ཟོག་སྤྱོད་པ་སྤངས་བྱས་ནས། །དགག་
སྒྲུབ་མེད་པར་སྤྱོད་ཙམ་ན། །བདུད་ཀྱི་གཅོད་ཡུལ་དེ་མིན་ནམ། །སྔར་ཟིན་གྱི་ཤེས་པ་སྤང་
དུ་མེད། །ད་ལྟའི་དྲན་པ་སྐྱེ་རུ་མེད། །གནོད་བྱེད་ཀྱི་ལྷ་འདྲེ་རང་སར་གྲོལ། །བདུད་ཀྱི་
262



མ་ཡི་ཞལ་གདམས་བུ་ཡིག་ཉི་ཤུ་རྩ་གཅིག་
གཅོད་ཡུལ་དེ་མིན་ནམ། །འཕྲལ་བྱུང་གི་བདུད་ལ་གནོད་རྒྱུ་མེད། །གང་ལའང་ཉམ་ང་
མེད་ཙ་ན། །བདུད་ཀྱི་གཅོད་ཡུལ་དེ་མིན་ནམ། །མ་སྐྱེས་པ་སྣ་ཚོགས་སུ་སྣང་བ་དེ་ཉིད་
སྔར་གྱི་སྐྱེས་པའོ། །དོན་ལ་གསལ་སྟོང་དབྱེར་མེད་དུ་གནས། རིག་པ་དབྱིངས་ན་གསལ།
དབྱིངས་ཡེ་ཤེས་དང་ལྡན། ཡེ་ཤེས་སྤྲོས་དང་བྲལ། གསལ་ལ་མ་འགགས། འཛིན་ཆ་མ་
གྲུབ། ཆ་ཤས་མི་ཕྱེད། ངོ་བོ་མི་འགྱུར། འགག་མེད་ཀྱི་ཤེས་པ་ལ་འཛིན་མེད་ཀྱི་བློ་ཞོག །
དོན་ཆོས་ཉིད་བྱ་བ་ལྟ་བའི་གདེང་། རྒྱུད་ལ་གོམས་པ་ཉམས་མྱོང་གི་གདེང༌། ཉམས་ཀློང་
དུ་གྱུར་པ་ཉམ་ང་མེད་པའི་གདེང་། ལྟ་བ་ཆོད་ཐོངས། སྒོམ་པ་ཞོག་ཐོངས། སྤྱོད་པ་ལྷུག་
ཐོངས། ཏིང་ངེ་འཛིན་གྱིས་ལུས་འཆུན་པ། ངག་ཡིད་འཆུན་པའོ། །སྐྱོན་མ་སྤངས་རང་སར་
དག་ཡོན་ཏན་མ་བསྒྲུབས་ཤུགས་ལ་འབྱུང་། ངོ་བོ་བསམ་བརྗོད་བྲལ་བའོ། །བསམ་
བརྗོད་ཡིད་ལ་བྱར་ཡོད་པ་ནི་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པ་མ་ཡིན་ནོ། །བསམ་
བརྗོད་ཡིད་ལ་བྱར་མེད་ན། སྐྱེ་འགག་མེད་སོ་སོར་རང་རིག་ཡེ་ཤེས་འཛིན་མེད་དུ་སྤྱོད་པ་
ནི་ཤེས་རབ་ཀྱི་ཕ་རོལ་ཏུ་ཕྱིན་པའི་སྤྱོད་ཡུལ་ལོ། །ཟབ་དོན་ཐུགས་ཀྱི་སྙིང་པོའི་ལེའུ་སྟེ་
བཅུ་དགུ་པའོ།། །། ་ ་ ་
ལོག་ནོན་གཟེར་བུའི་གདམས་པ་ལ། དང་པོ་ཆོས་ཉིད་ཀྱི་སྟེང་དུ་བསྒྱུར་ན་ལུས་ན་
རྒྱུ་དང་ཚ་རྒྱུ་ག་ན་ཡོད་དེ་མེད་པ་ཡིན་ནོ། །མི་གཙང་བ་དང་ནད་རིམས་དང་ཉམས་གྲིབ་
ལ་སོགས་གང་ནས་འགོ་སྟེ་མི་འགོ་བ་ཡིན་ནོ། །དེ་ལྟར་ཡང་གདམས་པ་རྒྱུད་ལ་ཐེབས་ན་
གང་ལ་ཡང་མི་འཇིགས་སྙམ་པ་དང་། ཅི་ལ་ཡང་ཉམ་ང་བག་ཚ་མེད་པའི་རློམ་སེམས་སུ་
མ་སོང་བར་བྱས་ནས། གཉན་ས་མཚོ་དང་ཆུ་མིག །བྲག་དང་ཤིང་དང་ས་དང་རྡོ་ལ་སོགས་
གང་ན་གཉན་པ་དེ་རང་ལ་རྔ་ཅག་རྟོགས་ནས་ལུས་སེམས་ཀྱི་རྩོལ་བ་ཐམས་ཅད་ལྷོད་
ཀྱིས་གློད་ནས། ཅི་ཡང་ཡིད་ལ་མི་བསམ་པར་སྤྲོས་བྲལ་དུ་ལྷན་ནེ་བཞག་ནས། ཉལ་སར་
ཆོ་འཕྲུལ་རིབ་མངོན་སུམ་བསྡིགས་པ་དང་། གཟུགས་སྣ་ཚོགས་སྟོན་པ་དང་རྡོ་དང་
263



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
གསེག་མ་འདེབས་པ་དང་། ལུས་གནོན་པ་དང་། དངོས་སུ་ནག་ཡོར་གྱིས་བྱུང་བ་ལ།
འཇིགས་པ་དང་ཉམ་ང་བར་མི་བྱ་བར། དེ་རང་ལ་མཛུབ་མོ་ཏར་གྱིས་ཚུགས་ལ། སྙེམས་
དང་བྲལ་བས་རིག་པ་ངར་དང་ལྡན་པར་བྱ་སྟེ། ཁྱོད་སུ་ཡིན། འདིར་ཅི་བྱེད་བྱས་པས།
འདྲེ་ཡིན་ན་ཡལ་ནས་འགྲོ། མི་ཡིན་ན་ལན་འོང་པས། དེ་ལ་རང་ཡང་མ་ཡེངས་པར་
སེངས་ཀྱིས་སྒོམས། ཡེངས་སུ་སྐད་ཅིག་ཀྱང་མི་གཞུག་གོ། །ཆོ་འཕྲུལ་འབྲེང་སྐད་སྣ་
ཚོགས་འདོན་པ་དང་། ལྷངས་འབོད་པ་དང་། མི་སྙན་པའི་གཏམ་སྣ་ཚོགས་བརྗོད་པ་དང་
སྔར་མ་ཐོས་པའི་བྱ་ལ་སོགས་དུད་འགྲོའི་སྐད་སྣ་ཚོགས་འོང་བ་ཡིན། དེ་སྒྲ་གྲག་སྟོང་དུ་
ཤེས་པར་བྱས་ནས་ཉལ། བག་ཚ་བ་མེད་པར་ཤེས་པ་ལྷོད་ཀློད་ནས་མ་ཡེངས་པར་བཞག་
པས་གྲོལ་འགྲོ། ཐ་མ་རྨི་ལམ་དུ་ཆོ་འཕྲུལ་སྣ་ཚོགས་སྟོན་དུ་འོང་སྟེ། དེ་ལ་ཉམ་ང་བག་ཚ་
མེད་པའི་སྟེང་ནས་བདེན་མེད་དུ་ཤེས་པ་ཙམ་གྱིས་གྲོལ་འགྲོ། དེ་ལྟར་ཆོ་འཕྲུལ་ཇི་ཙམ་
བྱུང་ཡང་རང་གི་སེམས་ཀྱི་རྣམ་འཕྲུལ་ཡིན་ཏེ། ནུབ་དང་པོ་ཁུ་འཕྲིག་བག་ཙམ་བྱུང་ན། ་
ནུབ་གཉིས་པ་དང་གསུམ་པ་ལ་སེམས་སུ་ཤེས་པར་བྱས་ལ་བཅད་དོ། །ནུབ་དང་པོ་རང་
ནས་སྙེམས་དང་རྟོག་པ་མི་འདུག་ན་ནུབ་གསུམ་པ་ལ་སོགས་པ་བཏུད་དོ། །དེ་ཡང་སྙེམས་
རྟོག་མི་འདུག་ན་གཞན་དུ་ཕྱིན་ལ་བཅད་དོ། །གལ་ཏེ་དེ་ལྟར་བྱས་པས་ལན་གཅིག་མ་
ཆོད་ན་ཕྱིར་ལོག་ནས་ཤིང་གཉན་གཅོད་པ་དང་། ཆུ་གཉན་བཀྲུག་པ་དང་། ས་གཉན་བརྐོ་ ་
བ་དང་། ན་གཉན་སློག་པ་དང་། རྡོ་གཉན་བསྒུལ་བ་དང་། བྲག་གཉན་གཤག་པ་ལ་
སོགས་པ་བྱའོ། །མི་གཙང་བ་དང་ནད་རིམས་དང་ཉམས་གྲིབ་ལ་སོགས་པ་ཉམ་ང་བག་ཚ་
བྱུང་ན། ཉམ་ང་ན་ང་ཐོག་ཏུ་སྒྱུར། བག་ཚ་ན་ཚ་ཐོག་ཏུ་སྐྱུར། སྐྱུག་བྲོ་ན་བྲོ་ཐོག་ཏུ་བསྲེ།
གང་འཇིགས་པའི་ཐོག་ཏུ་བཅས་བཅོས་མེད་པར་བཞག་གོ། །ཕྱོགས་ངན་དང་བདུད་
གཅོད་ལ་སོགས་ལ་ཡང་དེ་རང་ལ་གཏད་ལ། གང་ལ་ཡང་ཆོས་ཉིད་ཀྱི་དོན་དང་མ་བྲལ་
བར་བྱས་པས་མི་མཐུན་པའི་རྐྱེན་ཐམས་ཅད་རང་སར་གྲོལ་ནས་ཅིར་སྣང་ཐམས་ཅད་
_264



མ་ཡི་ཞལ་གདམས་བུ་ཡིག་ཉི་ཤུ་རྩ་གཅིག
ཆོས་ཉིད་ཀྱི་ཡོ་ལང་དུ་འཆར་བ་ཡིན་ནོ། །ལོག་ནོན་གཟེར་བུའི་སྟེ་ཉི་ཤུ་པའོ།། །། །
རྗེས་སུ་འཇུག་པའི་ཆོས་ལ་ལྔ། ལྟ་བ་སེང་གེ་སྒྲ་སྒྲོག་ཏུ་བསྟན་པ་དང་། སྒོམ་པ་ཉི་
ཟླ་ཁ་སྦྱོར་དུ་བསྟན་པ་དང༌། སྤྱོད་པ་སྟག་དང་སེང་གེ་ཁ་སྤྲོད་དུ་བསྟན་པ་དང་། ཉམས་
ལེན་རྨ་བྱ་གཟན་ལ་ཞུགས་པ་ལྟ་བུར་བསྟན་པ་དང༌། འབྲས་བུ་ཡིད་བཞིན་གྱི་རིན་པོ་ཆེ་
ལྟ་བུར་བསྟན་པའོ། །ལྟ་བ་ལ་བཞི། དབྱིངས་རྣམ་པར་དག་པའི་ལྟ་བ། ཡེ་ཤེས་ཕྱོགས་
ལྷུང་མེད་པའི་ལྟ་བ། མུ་བཞིའི་མཐའ་ལས་གྲོལ་བའི་ལྟ་བ། .འཁོར་འདས་གཉིས་སུ་མེད་
པའི་ལྟ་བའོ། །ལྟ་བ་དཔེ་ཡིས་བསྟན་པ། ཀུན་ལ་ཉམ་ང་མེད་ཅིང་ཟིལ་གྱིས་གནོན་པའོ། །
སྒོམ་པའི་བཞི་ནི་ངོ་བོ་གཏིང་མི་གཡོ་བའི་གནད། ཏིང་ངེ་འཛིན་གྱི་སྒོ་འབྱེད་པའི་གནད།
སྐྱོན་ཡོན་གཉིས་ཀྱི་འཕྲང་གསོལ་བའི་གནད། འོད་གསལ་རྒྱུན་ཆད་མེད་པའི་གནད་དོ། །
སྒོམ་པ་དཔེ་ཡིས་བསྟན་པ་ནི། ཐབས་དང་ཤེས་རབ་ཟུང་དུ་ཆུད་པས་བདེ་སྟོང་རྒྱུན་ཆད་
མེད་པའི་དཔེའོ། །སྤྱོད་པ་ལ་བཞི། ཉམ་ང་བག་ཚ་མེད་པའི་སྤྱོད་པ། ཤུགས་འབྱུང་རང་
ཡན་གྱི་སྤྱོད་པ། ཐུག་ཕྲད་ལམ་ཁྱེར་གྱི་སྤྱོད་པ། རང་བྱུང་རྒྱན་གྱིས་མཛེས་པའི་སྤྱོད་པའོ། །
སྤྱོད་པའི་དཔེ་བསྟན་པ་ནི། ཀུན་ལ་ཉམ་ང་མེད་ཅིང་དཔའ་རྩལ་དང་ལྡན་པ་ཡིན། ཉམས་
ལེན་ལ་བཞི་ལས། རང་དོན་ཉམས་སུ་ལེན་པའི་གནད། གཞན་དོན་ཉམས་སུ་ལེན་པའི་
གནད། གཉིས་མེད་ཉམས་སུ་ལེན་པའི་གནད། རང་གྲོལ་ཉམས་སུ་ལེན་པའི་གནད་དོ། །
ཉམས་ལེན་དཔེའི་དོན་བསྟན། མ་ཡེངས་པར་ཉམས་སུ་བླངས་པས་གེགས་སེལ་ཅིང་
བོགས་འབྱུང་བའོ། །འབྲས་བུ་ལ་བཞི། རང་བཞིན་ལྷུན་གྱིས་གྲུབ་པ། ཀུན་ལ་ཕྱོགས་
རིས་མེད་པ། སྐྱོན་གང་གིས་ཀྱང་མ་གོས་པ། དགོས་འདོད་ཐམས་ཅད་འབྱུང་བའོ། །
འབྲས་བུ་དཔེ་ཡིས་བསྟན་པ། ངོ་བོ་ལྷུན་གྲུབ་ཏུ་རྟོགས་པས་ཐུགས་རྗེ་འགག་མེད་ཀྱི་རྩལ།
འགྲོ་དོན་རྩོལ་མེད་དུ་འབྱུང་བའོ། །རྗེས་སུ་འཇུག་པའི་ཆོས་ལྔའི་ལེའུ་སྟེ་ཉེར་གཅིག་
པའོ།། །།
265་



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
དད་པ་ལྡན་ཞིང་རང་རྒྱུད་འཇམ་པ་དང༌། །བླ་མ་ལ་གུས་གཏོང་ཕོད་ཆེ་བ་དང་། །ཡེ་
ཤེས་ཉམས་སུ་ལེན་ལ་སྦྱིན་པ་བྱ། །བློ་ལྡན་སྨྲ་བརྟན་དད་པ་ཆེ་བ་དང་། །ཤེས་རབ་ཆེ་ཞིང་
དྲིན་དུ་གཟོ་བ་དང༌། །སྒྲུབ་ལ་བརྩོན་ཞིང་སྙིང་རུས་ཆེ་བ་དང་། །མཆེད་ལ་གདུང་ཞིང་ང་
རྒྱལ་ཆུང་བ་དང་། །དཀའ་བ་ཉམས་ལེན་ལུས་ངག་སྐྱོ་དུབ་མེད། །བླ་མའི་བཀའ་བཞིན་
སྒྲུབ་པ་དེ་ལ་སྦྱིན། །དད་པ་མེད་པའི་ཁ་མཁས་ཟོག་པོ་དང་། །རྒྱུད་ལ་ཆོས་མེད་སྤྱོད་ལམ་
མཁས་པ་དང༌། །དད་མེད་རྩན་རབ་གཡེམ་ལ་ཞུ་བ་དང་། །ཉམས་མྱོང་མེད་པར་ཁ་ཚིག་
མཁས་པ་དང་། ངོ་བསྟོད་ཟུར་ཟ་བྱེད་པའི་ཁྲམ་པ་དང་། །ངག་འཇམ་ལག་དམ་སེར་སྣ་ཆེ་
བ་དང་། །གཡོ་རྒྱུ་ཆེ་ཞིང་འདོད་པས་གདུངས་པ་དང་། །རྟོག་ཆེ་སྙིང་རྗེ་ཆུང་ཞིང་གདམས་
མི་ཉན། །སྒྲུབ་ལ་མི་བརྩོན་ཐ་སྙད་ཚིག་སོགས་མེད། །གསང་བ་མི་ཐུབ་ནོར་བུ་གཅལ་དུ་
འགྲེམས། །དེ་ལྟ་བུ་ལ་ཤིན་ཏུ་གསང་ཞིང་གབ། །མ་གསང་མཁའ་འགྲོ་གཉན་པོས་བཀའ་
ཆད་འོང་། །དེས་ན་འདྲ་མིན་ཚིག་གིས་སུན་དབྱུང་བྱ། །མ་ཡི་ཞལ་གདམས་བུ་ཡིག་ཉི་ཤུ་རྩ་གཅིག་པ་
ཞེས་བྱ་བ་རྫོགས་སོ།། །།
འགྲོ་བའི་སྡུག་བསྔལ་སྨན་གཅིག་པུ། །བདེ་བ་ཐམས་ཅད་འབྱུང་བའི་གནས། །བསྟན་པ་རྙེད་དང་བཀུར་སྟི་དང་། །
བཅས་ཏེ་ཡུན་རིང་གནས་གྱུར་ཅིག །
266



༄༅། །ཡིད་ཆེས་བཅུ་གཉིས་ཀྱི་ལ་བཟླ་བཞུགས་སོ། །
་
ལབ་ཀྱི་སྒྲོན་མ་དེ་ལ་ཕྱག་འཚལ་ལོ། །ཡེ་ཤེས་ཌཱ་ཀིས་གསུངས་པའི་གདམས་ངག་
བདུད་ཀྱི་གཅོད་ཡུལ་གྱི་ལྟ་སྒོམ་སྤྱོད་འབྲས་བཞི་ལ་ལ་བཟླ་བ་ནི། ལྟ་བ་ལ་གཟའ་གཏད་
མེད་པར་ལ་བཟླ། སྒོམ་ལ་དམིགས་གཏད་མེད་པར་ལ་བཟླ། སྤྱོད་པ་ལ་སྤང་ལེན་མེད་
པར་ལ་བཟླ། འབྲས་བུ་ལ་རེ་དོགས་མེད་པར་ལ་བཟླའོ། །དང་པོ་ལ་གསུམ་སྟེ། སྣང་བ་
སེམས་སུ་ལ་བཟླ། སེམས་སྟོང་པར། སྟོང་པ་རིག་སྟོང་དབྱེར་མེད་དུ་ལ་བཟླ་བའོ། །
དང་པོ་ནི། ཆོས་སྣང་། འཁྲུལ་སྣང་། དོན་སྣང་ཐམས་ཅད་སེམས་སུ་སྣང་བའོ། །དེ་
ལ་ཆོས་སྣང་ནི། དཀར་པོ་དགེ་བའི་ཕྱོགས་ཐམས་ཅད་དོ། །འཁྲུལ་སྣང་ནི་ཕྱིན་ཅི་ལོག་ལ་
བློ་ཞེན་པའོ། །དོན་སྣང་ནི་ཡང་དག་པའི་དོན་མཐོང་བའོ། །སྣང་བ་གསུམ་པོ་དེ་དག་
ཐམས་ཅད་ཀྱང་དོན་རང་གི་སེམས་ཡིན་ཏེ། སེམས་ཉིད་རྩལ་སྣང་སྣ་ཚོགས་སུ་ཤར་ཞིང་
སྣང་བས། ཀུན་ནས་ཉོན་མོངས་པ་འཁོར་བའི་ཆོས་དང་། རྣམ་པར་བྱང་བ་མྱ་ངན་ལས་
འདས་པའི་ཆོས་སུ་སྣང་སྟེ། གཟུགས་ནས་རྣམ་མཁྱེན་གྱི་བར་དུ་སྣང་བའོ། །དེ་ལ་སེམས་
མིན་གྱི་དོན་གཅིག་ཕྱི་རོལ་ཡོད་དམ་སྙམ་ན་དེ་ཡང་སེམས། ཕྱི་རོལ་ན་ཡོད་མ་མྱོང་སྙམ་
ན་དེ་ཡང་སེམས་ཡིན། དཔེར་ན་ཆུ་དང་རླན་བཞིན་ནོ། །དེ་ལྟར་སེམས་སུ་ཡིད་ཆེས་
ཙམ་ན། བདེ་སྡུག་ལ་སོགས་པ་ཡུལ་དུ་གྲུབ་པ་མེད་པས། སྣང་བའི་ཆོས་ཐམས་ཅད་
སེམས་སུ་རྣམ་པར་དག་པའོ། །དེ་ལྟར་རྣམ་པར་དག་པའི་དོན་རྟོགས་པས་ཕྱི་སྣང་བ་
ཐོགས་བཅས་ཡུལ་གྱི་བདུད་བཅད་པའོ། །
གཉིས་པ་སེམས་སྟོང་པར་ཡིད་ཆེས་པ་ནི། དེ་ལྟར་སེམས་ཕྱི་རོལ་གྱི་ཡུལ་དུ་སྣང་
267



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
བའི་དུས་ན། ངོ་བོ་སྟོང་པ་ལས་མ་འདས་ཏེ། སེམས་ཀྱི་ཆོ་འཕྲུལ་ལམ་ཤར་ལུགས་ཇི་ལྟར་
བྱུང་ཡང་ངོ་བོས་སྟོང་པས་རང་རྒྱུད་པ་མིན་ཏེ། ཡུམ་ལས་སྟོང་པ་ཉིད་བཅོ་བརྒྱད་
གསུངས་སོ། །
དེས་ན་སེམས་སྟོང་པ་ཡིན་པའི་དོན་གྱིས་དེ་ལས་བྱུང་བའི་ཆོ་འཕྲུལ་ཐམས་ཅད་
ཀྱང་སྟོང་པའོ། །དེ་ཙམ་ན་སྟོང་པ་ཉིད་ཀྱིས་སྟོང་པ་ཉིད་ལ་གླགས་མི་རྙེད་དེ་སེམས་ཉིད་
རྒྱུ་རྐྱེན་དང་བྲལ་བ་དེ་ཉིད་སྟོང་པར་ཡིད་ཆེས་པས་ཐོགས་མེད་སྟོང་པའི་བདུད་ཆོད་པའོ། །
སྟོང་པ་རིག་སྟོང་དབྱེར་མེད་དུ་ཡིད་ཆེས་པ་ནི། དེའང་སེམས་ཉིད་སྟོང་པའི་དུས་ན་རིག་པ་
མ་འགགས་ཏེ། སེམས་ཀྱི་གསལ་ཆ་རིག་པའི་རྩལ་ཕྱོགས་མེད་དུ་ཤར་བའི་དུས་ན། སྟོང་
པ་མ་སྤང་སྟེ་ངོ་བོ་ལ་དངོས་པོ་དང་མཚན་མར་གྲུབ་པ་མེད་པ་ནི་རང་བཞིན་སྟོང་པའོ། །
རང་བཞིན་སྟོང་པའི་རྩལ་མ་འགགས་པར་ཤར་བ་ནི་རིག་པའོ། །དེས་ན་རིག་སྟོང་དབྱེར་
མེད་པར་ཡིད་ཆེས་པས་གཉིས་སྣང་སྙེམས་བྱེད་ཀྱི་བདུད་ཆོད་པའོ། །དེའང་ཡུམ་ལས།
གཟུགས་རྣམ་པར་དག་པ་དང་འབྲས་བུ་རྣམ་པར་དག་པ་འདི་ལ་གཉིས་སུ་མེད་དེ་གཉིས་
སུ་བྱར་མེད་སོ་སོ་མ་ཡིན་ཐ་མི་དད་དོ་ཞེས་པ་དང་། ཤེས་རབ་སྙིང་པོ་ལས། གཟུགས་
སྟོང་པའོ། །སྟོང་པ་ཉིད་གཟུགས་སོ། །གཟུགས་ལས་ཀྱང་སྟོང་པ་ཉིད་གཞན་མ་ཡིན།
སྟོང་པ་ཉིད་ལས་ཀྱང་གཟུགས་གཞན་མ་ཡིན་ནོ་ཞེས་སོ། །
གཉིས་པ་སྒོམ་པར་དམིགས་གཏད་མེད་པར་ལ་བཟླ་བ་ལ་གསུམ་སྟེ། དེ་ཉིད་མ་
བཅོས་པར་ཡིད་བདེ་གསལ་དུ། རྩོལ་སྒྲུབ་མེད་པར་ཡིད་ཆེས་པའོ། །དང་པོ་དེ་ཉིད་མ་
བཅོས་པར་ཡིད་ཆེས་པ་ནི། ཆོས་ཉིད་ཡེ་ནས་རང་བཞིན་རྣམ་པར་དག་པ་སྤྲོས་པ་ཐམས་
ཅད་དང་བྲལ་བ། མཐའ་གང་ལའང་མི་གནས་པ་དེ་ལ་བློའི་བཅོས་བསླད་མི་དགོས་ཏེ། དེ་
ཉིད་རང་ལུགས་སུ་བཞག་པས་ཆོས་ཉིད་ཀྱི་དོན་ལ་རང་བཞིན་གྱིས་གནས་ཏེ། །དོན་ཡེ་
ཡིན་དུ་འདུག་པས་གཟོད་ཀྱིས་བཅོས་སུ་མེད་པའོ། །དེ་ལྟར་ཡིད་ཆེས་པས་བློས་བཞག་
268



ཡིད་ཆེས་བཅུ་གཉིས་ཀྱི་ལ་བཟླ།
སེམས་འཛིན་གྱི་བདུད་ཆོད་པའོ། །དེའང་སྡུད་པ་ལས། བདག་དང་བདག་གིར་མི་
དམིགས་རྣམ་པར་བྱང་བར་གསུངས་ཞེས་སོ། །གཉིས་པ་བདེ་གསལ་དུ་ཡིད་ཆེས་པ་ནི།
སྒྲིབ་གཡོག་ཐམས་ཅད་དང་བྲལ་བའི་དོན་གྱིས་ཉམས་བདེ་གསལ་དུ་འཆར་ཏེ། དེའང་
བདེ་བ་ནི་ཡུལ་ཅན་གྱི་བདེ་བ་ཟག་མེད་ཀྱི་དོན་རྒྱུད་ལ་སྐྱེ་བའོ། །གསལ་བ་ནི། སྣང་གྲག་
ཐམས་ཅད་སེམས་ཉིད་སྐྱེ་འགག་མེད་པའི་དོན་ཐིག་ལེ་ཉག་གཅིག་ཏུ་གསལ་བའོ། །དེ་
ལྟར་རྟོགས་པས་མ་རིག་རྨོངས་པའི་བདུད་ཆོད་པའོ། །དེའང་བརྒྱད་སྟོང་པ་ལས། སེམས་
ནི་སེམས་མ་མཆིས་ཏེ་སེམས་ཀྱི་རང་བཞིན་ནི་འོད་གསལ་བའོ་ཞེས་སོ། །གསུམ་པ་རྩོལ་
སྒྲུབ་མེད་པར་ཡིད་ཆེས་པ་ནི། སེམས་ཉིད་བཅོས་བསླད་ཀྱི་དོན་དང་བྲལ་བ་ལ་ལུས་ཀྱི་
འཁྲུལ་འཁོར་དང་། ངག་གི་བཟླས་བརྗོད་དང་། སེམས་ཀྱི་བསྐྱེད་རིམ་ལ་སོགས་པ་བྱ་རྒྱུ་
མེད་དོ། །ལྷུག་པ། ཡན་པ། ཕྱལ་བ། གྱི་ན་ཙམ་དུ་བཞག་པར་བྱའོ། །དེ་ལྟར་ཡིད་ཆེས་
པས་བྱ་བྱེད་འབད་རྩོལ་གྱི་བདུད་ཆོད་པའོ། །དེའང་ལུང་ལས། སྒྲུབ་མེད་རྩལ་སྤྲུགས་
སྨོན་པ་མེད་པའི་ལམ་ཞེས་སོ། ། ་
གསུམ་པ་སྤྱོད་པ་སྤང་ལེན་མེད་པར་ལ་བཟླ་བ་ལ་གསུམ་སྟེ། ་བདེ་བ་སྒྲུབ་ཏུ་མེད་
པར་ལ་བཟླ། སྡུག་བསྔལ་སྤང་དུ་མེད་པར་ལ་བཟླ། སྤྱོད་པ་སྤྱད་དུ་མེད་པར་ཡིད་ཆེས་
པའོ། །དང་པོ་བདེ་བ་སྒྲུབ་ཏུ་མེད་པར་ཡིད་ཆེས་པ་ནི། སེམས་ཆོས་ཉིད་དུ་ཤེས་པའི་དུས་ན།
མྱ་ངན་ལས་འདས་པའི་བདེ་བ་འདི་ཡིན་བྱ་བ་གཅིག་ལོགས་ནས་སྒྲུབ་ཏུ་མེད་དོ། །རང་ལ་
ཡེ་ནས་ལྷུན་གྱིས་གྲུབ་པས་འབད་རྩོལ་ལ་རག་མ་ལས་པའོ། །དེའང་ལུང་ལས། རྩོལ་
སྒྲུབ་བྲལ་བའི་བདེ་ཆེན་དེ། ཡེ་ནས་མ་བྱས་ལྷུན་གྱིས་གྲུབ་ཅེས་སོ། །དེ་ལྟར་སེམས་ཉིད་
འདུས་མ་བྱས་པའི་དོན་དེ། ཡོན་ཏན་ཐམས་ཅད་ཀྱི་ངོ་བོར་ལྷུན་གྱིས་གྲུབ་པར་ཡིད་ཆེས་
པས། སྤང་བླང་དགག་སྒྲུབ་ཀྱི་བདུད་ཆོད་པའོ། །གཉིས་པ་སྡུག་བསྔལ་སྤང་དུ་མེད་པར་
ཡིད་ཆེས་པ་ནི། སེམས་ཉིད་འདུས་མ་བྱས་ནི་བདེ་སྡུག་གཉིས་སུ་མ་གྲུབ་སྟེ། གང་ཟག་གི་
269



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
བློའི་བྱེ་བྲག་གིས་བདེ་སྡུག་ཏུ་བཟུང་ནས་ལས་བསགས་པས་བདེ་སྡུག་རེས་མོས་སུ་བྱུང་
བ་ཡིན་ཏེ། སྡུག་བསྔལ་སྤངས་ནས་བདེ་བ་རྙེད་པ་མ་ཡིན། སྡུག་བསྔལ་རང་བཞིན་མེད་
པར་ཤེས་ཙམ་ན། བདེ་བ་ཤུགས་ཀྱིས་འབྱུང་བས་སྡུག་བསྔལ་ལོགས་སུ་སྤང་དུ་མེད་པ་
ཡིན་ནོ། །དེ་ཡང་བང་མཛོད་ལས། སྤངས་པས་སྤོང་བར་མི་འགྱུར་ཏེ། དཔེར་ན་ཆུ་དང་ །
རླན་ཉིད་འདྲ་ཞེས་སོ། །དེ་ལྟར་སྡུག་བསྔལ་ལ་ངོ་བོ་མ་གྲུབ་པར་ཡིད་ཆེས་པས་བཟང་ངན་
བླང་དོར་གྱི་བདུད་ཆོད་པའོ། །གསུམ་པ་སྤྱོད་པ་སྤྱད་དུ་མེད་པར་ཡིད་ཆེས་པ་ནི། ཆོས་
འདིའི་ལུགས་ཀྱིས་ལྷ་ལ་བཟང་པོར་མི་འཛིན་པས་གོང་དུ་མཆོད་དུ་མེད། འདྲེ་ལ་ངན་
པར་མི་འཛིན་པས་འོག་ཏུ་མནན་དུ་མེད། ལྷ་འདྲེར་འཛིན་པ་དང་བཟང་ངན་དུ་འཛིན་པ་
ཐམས་ཅད་རང་གི་སེམས་ཡིན་པས་དགག་སྒྲུབ་དང་འབད་རྩོལ་ཇི་ལྟར་བྱས་ཀྱང་དོན་དུ་
བཟང་དུ་སོང་བ་མེད། མ་བྱས་པས་ངན་དུ་སོང་བ་མེད་པས་དགག་སྒྲུབ་སྤང་བླང་མེད་
པར་སྤྱད་དོ། །དེ་ཡང་སྡུད་པ་ལས། དཔའ་བོ་གར་སྤྱོད་ཤེས་རབ་ཕ་རོལ་ཕྱིན་པ་ཡིན་
ཞེས་སོ། །དེ་ལྟར་ཆེད་དུ་བྱས་པའི་སྤྱོད་པ་ཐམས་ཅད་བློ་ཡིན་པ་ཤེས་ནས། འདིར་བྱར་
མེད་བློ་བྲལ་དུ་ཡིད་ཆེས་པས་བློས་བྱས་བཟང་རྟོག་གི་བདུད་ཆོད་པའོ། །
བཞི་པ་འབྲས་བུ་རེ་དོགས་མེད་པར་ཡིད་ཆེས་པ་ལ་གསུམ་སྟེ། འཁོར་བ་སྤང་དུ་
མེད་པར། མྱང་འདས་སྒྲུབ་ཏུ་མེད་པར། རང་སེམས་སངས་རྒྱས་སུ་ཡིད་ཆེས་པའོ། །དང་
པོ་འཁོར་བ་སྤང་དུ་མེད་པར་ཡིད་ཆེས་པ་ནི། དེའང་འཁོར་བ་ཞེས་པ་ནི་ཀུན་ནས་ཉོན་
མོངས་པའི་ཆོས་ལ་ཟེར་བ་ཡིན་ཏེ། འདི་རྣམས་ལ་བརྟགས་ཤིང་དཔྱད་ན་རང་བཞིན་མེད་
པས། གྲུབ་པ་གང་ཡང་མེད་དེ། ཐམས་ཅད་རྨི་ལམ་སྒྱུ་མ་ལྟ་བུའོ་ཞེས་གསུངས་པས་སོ། །
དེ་ལྟར་ཆོས་ཐམས་ཅད་བདེན་མེད་དུ་ཤེས་ན། འཁོར་བ་ལོགས་སུ་སྤང་དུ་མེད་དེ། མ་
སྤང་རང་སར་གྲོལ་བར་ཡིད་ཆེས་པས། འདོད་པ་བག་ཆགས་ཀྱི་བདུད་ཆོད་པའོ། །
གཉིས་པ་མྱ་ངན་ལས་འདས་པ་སྒྲུབ་ཏུ་མེད་པར་ཡིད་ཆེས་པ་ནི། སྤྱིར་ན་མྱ་ངན་
270



. ཡིད་ཆེས་བཅུ་གཉིས་ཀྱི་ལ་བཟླ། །
ཞེས་བྱ་བ་ནི་ཉོན་མོངས་པ་སྡུག་བསྔལ་གྱི་ཕུང་པོ་ལ་ཟེར་བ་ཡིན་ཏེ། སྡུག་བསྔལ་ལ་
་ བརྟགས་ཤིང་དཔྱད་ན། རང་བཞིན་གང་དུའང་མ་གྲུབ་པར། དེ་ཉིད་ཆོས་ཉིད་བདེ་བ་ཆེན་
པོ་རང་ཤར་བའོ། །དེ་ལྟར་སྡུག་བསྔལ་ཆོས་ཉིད་ཀྱི་ཡོ་ལང་། རྣམ་པར་དག་པའི་ཡེ་ཤེས་
སུ་གྲོལ་བ་མྱ་ངན་ལས་འདས་པ་ཞེས་བྱའོ། །དེའང་ལུང་ལས། མྱ་ངན་འདས་པ་བསྒྲུབ་
བྱར་མེད་ཅེས་སོ། །དེ་ལྟར་སྡུག་བསྔལ་ཆོས་ཉིད་དུ་གྲོལ་བ་ལས། མྱ་ངན་ལས་འདས་པ་
གཞན་ནས་སྒྲུབ་ཏུ་མེད་པར་ཡིད་ཆེས་པས། བདེ་བ་ལ་མངོན་ཞེན་གྱི་བདུད་ཆོད་པའོ། །
གསུམ་པ་རང་སེམས་སངས་རྒྱས་སུ་ཡིད་ཆེས་པ་ནི། རང་སེམས་ནི་འཁོར་འདས་
ཀྱི་ཆོས་ཐམས་ཅད་ཀྱི་རྩ་བ་ཡིན་པས། མ་རྟོགས་ཏེ་སེམས་ཅན་གྱི་ལས་དང་འདོད་ཆགས་
བྱུང་། རྟོགས་ཏེ་སངས་རྒྱས་ཀྱི་སྐུ་དང་ཡེ་ཤེས་བྱུང་། དེ་ལྟར་ཐེག་པའི་རིམ་པ་དང་། སྟོན་
པ་དང་། གདུལ་བྱ་དང་། སྣང་བ་བདེ་སྡུག་དང་། རྐྱེན་བཟང་ངན་ལ་སོགས་པ་སྣ་ཚོགས་
འབྱུང་སྟེ། དེ་ཉིད་ཀྱི་དུས་ན་སེམས་ཉིད་ཀྱི་ངོ་བོ་ལ་འགྱུར་བ་མེད་ཅིང་། དོན་ཆོས་ཉིད་ཀྱི་
ངོ་བོར་གནས་པས་ཆོས་ཀྱི་སྐུར་སངས་རྒྱས་པའོ། །དེའི་རྩལ་ལ་འདོད་ཡོན་གྱི་སྣང་བ་མ་
འགགས་པར་གསལ་བ་འཛིན་མེད་དུ་ལོངས་སྤྱོད་པས་ལོངས་སྤྱོད་རྫོགས་པའི་སྐུར་
སངས་རྒྱས་པའོ། །དོན་ལ་འཁྲུལ་སྣང་གི་གཟུང་འཛིན་ཐམས་ཅད་སངས་ནས། དེ་གཉིས་
སུ་མེད་པའི་ཐུགས་རྗེ་རང་བྱུང་གི་རྩལ་གདུལ་བྱའི་ཡུལ་དུ་ཤར་བས་སྤྲུལ་པའི་སྐུར་སངས་
རྒྱས་པའོ། །དོན་ལ་འཁྲུལ་སྣང་གི་གཟུང་འཛིན་ཐམས་ཅད་སངས་ནས་མཁྱེན་པའི་ཡེ་
ཤེས་ཕྱོགས་མེད་དུ་རྒྱས་པས། རང་སེམས་སངས་རྒྱས་སུ་ཡིད་ཆེས་ཤིང་ལ་ཟློས་པའོ། །དེ་
ལྟར་ཡང་མདོ་ལས། སངས་རྒྱས་ཆོས་སྐུ་རྣམ་དག་ཀྱང༌། རང་སེམས་རྟོགས་པ་ཁོ་ནའོ་
ཞེས་གསུངས་སོ། །དེ་ཙ་ན་ཕྱོགས་ཞེན་དུ་འཛིན་པའི་བདུད་ཐམས་ཅད་ཆོད་པའོ། །དོན་
དེ་ལྟར་ཡིད་ཆེས་ལ་ཟློས་པས་སྙེམས་ཐག་ཕྱོགས་མེད་དུ་ཆོད་དེ་བདུད་ཐམས་ཅད་ལས་
གྲོལ་བ་ཡིན་ནོ། །ཡིད་ཆེས་བཅུ་གཉིས་ཀྱི་ལ་བཟླ་བ་ཞེས་བྱ་བ་ཨ་མ་ཇོ་མོའི་གདམས་པ་ཁྱད་པར་འཕགས་པ་བདུད་
271



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
ཀྱི་གཅོད་ཡུལ་ཞེས་བྱ་བ་ཨི་ཏི། འགྲོ་བའི་སྡུག་བསྔལ་སྨན་གཅིག་པུ། །བདེ་བ་ཐམས་ཅད་འབྱུང་བའི་གནས། །བསྟན་པ་
རྙེད་དང་བཀུར་སྟི་དང་། །བཅས་ཏེ་ཡུན་རིང་གནས་གྱུར་ཅིག །
272



༄༅། །རིགས་བཞི་མཁའ་འགྲོའི་སྙན་བརྒྱུད་བཞུགས་པའི་
དབུ་ཕྱོགས་ལོགས་སོ། །
་ བདུད་ཀྱི་སྟོབས་རབ་ཏུ་འཇོམས་པ་ལ་ཕྱག་འཚལ་ལོ། །མ་ཇོ་མོ་གཡོ་རུ་ཁྲ་འབྲུག་
གི་ཁྱམས་ན་བཞུགས་པའི་མནལ་ལམ་དུ། ཟངས་རི་མཁར་དམར་གྱི་བྲག་སེང་གེའི་
གདོང་པ་ཅན་ནས་འོང་ཟེར་བའི་བུད་མེད་སྔོ་བསངས་མ་ཞིག་གིས། སྙིང་བཏོན་ནས་ཁྱེར་
བ་བྱུང་། མནལ་སད་ནས་དེ་མཁའ་འགྲོ་མ་ཞིག་ཡིན་ནམ་འོན་ཏེ་བར་ཆོད་ཡིན། གང་
ཡིན་ཡང་གཅོད་ཅིག་བྱ་དགོས་སྙམ་ནས། བྲག་སེང་གེའི་གདོང་པ་ཅན་དུ་ཕྱིན་ནས་
དགོངས་པ་ལ་བཞུགས་པ་ལ། དེའི་ནུབ་མོ་ནམ་སྲོད་ལ་ལས་ཀྱི་ཊཱ་ཀི་མ་ཡིན་ཟེར་བ་ཞིག་
གི་ཞལ་ནས། རྣལ་འབྱོར་མ། ཁྱོད་ཀྱིས་ཕྱིའི་བདུད་བཞི་སྤངས་སམ་གསུངས། ཕྱིའི་
བདུད་བཞི་བྱ་བ་ནི་གང་ལགས། སྤོང་ན་ཇི་ལྟར་སྤང་ཞུས་པས། ཕྱི་ཡི་བདུད་བཞི་བྱ་བ་ནི།
ལྷའི་བུའི་བདུད། ཉོན་མོངས་པའི་བདུད། ཕུང་པོའི་བདུད། འཆི་བདག་གི་བདུད་དང་
བཞིའོ། །ལྷའི་བུའི་བདུད་ནི། རང་ཡིད་ལ་གང་དགའ་བ་དེ་ལ་ཞེན་ཅིང་ཆགས་པ་དེ་ཡིན་
ནོ༑ ༑སྤང་བའི་ཐབས་ནི། ཆགས་ཞེན་གྱི་འཛིན་པ་དེ་བདུད་རང་དུ་ཤེས་པར་བྱས་ལ་འཁྲི་
བ་བཅད། ཞེན་པ་བཟློག །སྐྱོན་ངོས་བཟུང་། མང་ཡུལ་ནས་བཏོན་ལ་བཏང་ངོ་། ། ་
. ཉོན་མོངས་པའི་བདུད་ནི། དུག་རྣམ་པ་ལྔ་གང་སྐྱེས་པའི་དུས་སུ་རང་དགར་བཏང་
ནས་རྗེས་སུ་འབྲང་བ་དེ་ཡིན་ནོ། །སྤོང་བའི་ཐབས་ནི། ཉོན་མོངས་པ་ནམ་སྐྱེས་པའི་དུས་
དེར་བཙན་ཐབས་སུ་བཅད་ནས་སྨྲ་བསམ་བརྗོད་དུ་མེད་པའི་ངང་ལ་ཤེས་པ་སྤྲོ་སིང་ངེ་
ངར་དང་ཆས་པར་བཞག་གོ། །
273



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
ཕུང་པོའི་བདུད་ནི། དབང་པོ་ཡུལ་ལྔ་ལ་ཞུགས་ཤིང་བྱུང་ཚོར་གྱི་རྗེས་སུ་འབྲང་བ་
དེ་ཡིན། སྤོང་བའི་ཐབས་ནི། སྣང་བ་སེམས་སུ་ཐག་བཅད། སེམས་སྟོང་པར་ཐག་བཅད།
སྟོང་པ་གཉིས་མེད་དུ་ཐག་བཅད་ལ། རིག་པ་ཁྱབ་བརྡལ་དུ་སིང་ངེ་ཡེར་རེ་ངར་དང་ཆས་
པར་བཞག་གོ། །
འཆི་བདག་གི་བདུད་ནི། སེམས་སྐྱེ་མེད་དུ་མ་རྟོགས་པར་སྐྱེ་འཆིའི་འཇིགས་པ་དེ་
ཡིན། སྤོང་བའི་ཐབས་ནི། སྣང་གྲག་གི་ཆོས་ཐམས་ཅད་སྐྱེ་མེད་དུ་ཐག་བཅད། འཆི་མེད་་
དུ་གདེང་བཅའོ་ཞེས་གསུངས་སོ། །ནམ་ཕྱེད་ན་ཤ་ཟ་ཌཱ་ཀི་མ་ཡིན་ཟེར་བ་ཞིག་གི་ཞལ་
ནས་རྣལ་འབྱོར་མ། ཁྱོད་ཀྱིས་ནང་གི་བདུད་བཞི་སྤངས་སམ་གསུངས། ནང་གི་བདུད་
བཞི་བྱ་བ་ནི་གང་ལགས། སྤོང་ན་ཇི་ལྟར་སྤང་ཞུས་པས། ནང་གི་བདུད་བཞི་ནི། བྱམས་
པའི་གཉེན་ལ་ཆགས་ཤིང་དགྲ་ལ་སྡང་བ་དང་། ལྷས་ཕན་པར་ལྟ་ཞིང་འདྲེས་གནོད་པར་
ལྟ་བ་དང་། རང་གི་ལུས་དང་ལོངས་སྤྱོད་ལ་ཞེན་ཅིང་ཆགས་པ་དང་། བཟང་རྟོག་གིས་
བཅིངས་ཤིང་ཡོན་ཏན་ཁྱད་པར་ཅན་མི་སྐྱེ་བ་དང་བཞིའོ། །སྤོང་བའི་ཐབས་ནི། དགྲ་
གཉེན་དང་ལྷ་འདྲེ་ལ་སོགས་གཉིས་སུ་འཛིན་པའི་སེམས་དེ་བདུད་དུ་ངོ་ཤེས་པར་བྱ་ཞིང་།
ཆོས་རྣམས་མཉམ་པ་ཉིད་དུ་རྟོགས་པར་བྱས་ལ། རིག་པ་ཁྱབ་བརྡལ་དུ། ཁྱབ་བེ།
བརྡལ་ལེ། འཛིན་མེད་དུ་བུན་ནེ་བཞག་གོ། །རང་གི་ལུས་དང་ལོངས་སྤྱོད་ལ་ཧ་ཅང་
གཅེས་པར་འཛིན་པ་དང་། རྟག་པར་འཛིན་པ་དང་། རང་ཆེ་བར་འཛིན་པ་དང༌། རང་
བཟང་བར་འཛིན་པ་དང་། ང་སྙམ་པའི་ང་རྒྱལ་ལ་སོགས་པ་ཀུན་བདུད་དུ་ངོས་བཟུང་ལ་
སྤང་ཞིང་། རིག་པ་ཁྱབ་བརྡལ་དུ། ཁྱབ་བེ། བརྡལ་ལེ་བག་བྲོ་འུར་རེ། ས་ལེ། སིང་ངེ་
བཞག་གོ། །ནམ་ཕྱེད་ཡོལ་ན་ཞིང་སྐྱོང་གི་ཌཱ་ཀི་མ་ཡིན་ཟེར་བ་ཞིག་གི་ཞལ་ནས། རྣལ་
འབྱོར་མ། ཁྱོད་ཀྱིས་གསང་བའི་བདུད་བཞི་སྤངས་སམ་གསུངས། གསང་བའི་བདུད་བཞི་
བྱ་བ་གང་ལགས། སྤོང་ན་ཇི་ལྟར་སྤང་ཞུས་པས། གསང་བའི་བདུད་བཞི་ནི། ཐོགས་
274



རིགས་བཞི་མཁའ་འགྲོའི་སྙན་བརྒྱུད་བཞུགས་པའི་དབུ་ཕྱོགས།
བཅས། ཐོགས་མེད། དགའ་བྲོད། སྙེམས་བྱེད་བཞིའོ། །སྤོང་བའི་ཐབས་ནི། ཐོགས་
བཅས་ཡུལ་གྱི་འཁྲི་བ་བཅད། ཐོགས་མེད་ཡིད་ཀྱིས་འཁྲི་བ་བཅད། དགའ་བྲོད་ཞེན་པའི་
འཁྲི་བ་བཅད། སྙེམས་བྱེད་བདག་གི་འཁྲི་བ་བཅད། ཅེས་གསུངས་སོ། །
ནམ་ཐོ་རངས་ན་ཡེ་ཤེས་ཀྱི་ཌཱ་ཀི་མ་ཡིན་ཟེར་བ་ཞིག་གི་ཞལ་ནས། རྣལ་འབྱོར་མ།
ཁྱོད་ཀྱིས་ལམ་ལ་སྒྲིབ་པའི་བདུད་བཞི་སྤངས་སམ་གསུངས། ལམ་ལ་སྒྲིབ་པའི་བདུད་
བཞི་བྱ་བ་ནི་གང་ལགས། སྤོང་ན་ཇི་ལྟར་སྤོང་ཞུས་པས། ལམ་ལ་སྒྲིབ་པའི་བདུད་བཞི་ནི།
ལྟ་བའི་བདུད་ཕྱོགས་རིས་ཡིན། སྒོམ་པའི་བདུད་བྱིང་རྒོད་ཡིན། སྤྱོད་པའི་བདུད་ཚུལ་
འཆོས་ཡིན། འབྲས་བུའི་བདུད་རེ་དོགས་ཡིན། གཉིས་འཛིན་དུ་སོང་ན་འབད་རྩོལ་ཇི་
ཙམ་བྱས་ཀྱང་འཁོར་བ་ལས་གྲོལ་མི་སྲིད་པས། ལྟ་སྒོམ་རང་བདུད་ཡིན། སྤོང་ཐབས་ནི།
ད་ལྟའི་ཤེས་པ་རྟོག་པ་སྔ་མ་ནི་ཡལ། ཕྱི་མ་ནི་མ་སྐྱེས་པ། རྣམ་རྟོག་སྤྲོས་པ་གང་གིས་ཀྱང་
མ་བསླད་པའི་དྭངས་སེང་ངེ་བ་དེ་ཆོས་སྐུ་ཡིན། དེ་ཉིད་ལྟ་བའང་ཡིན་ལ་སྒོམ་པ་ཡང་ཡིན།
སྤྱོད་པའང་ཡིན་ལ་འབྲས་བུ་ཡང་ཡིན་པས་དེ་ཉིད་རྟོགས་པར་གྱིས་ལ། དེའི་ངང་ལ་བློ་
སྙེམས་བྱེད་དང་ཕྲོལ་ལ་ཞོག །སེམས་ནང་དུ་ཡང་མ་བསྡུ་ཕྱི་རུ་ཡང་མ་སྤྲོ་བར་རང་སར་
ལྷོད་དེ། ཤིག་གེ །བདེ་འབོལ་ལེ། ཕྱལ་ལེ། བག་དྲོ་འུ་རེ། རིག་པ་གཅེར་བུ། བརླིང་པ།
རྗེ་སེ། གལ་མ་མཆིས་སུ་ཞོག །སྒོམ་པའི་རྩོལ་བ་ཐམས་ཅད་དང་ཕྲོལ་ལ་ཞོག །རྗེས་ཀྱི་
ཤེས་པ་རྐྱེན་ཁར་མི་བཏང་བར་གང་བྱུང་ཐད་ཀར་ཆོད་པ་རིག་པ་ངར་དང་ལྡན་པར་གྱིས།
དེ་ལྟར་བྱས་པས་མུན་ཁུང་དུ་སྒྲོན་མེ་བཏེགས་པ་བཞིན་དུ། བདུད་བཞི་རིང་དག །རང་
གྲོལ། རང་སངས་སུ་སོང་ནས། ཆོས་རྣམས་ཟད་སར་སྐྱོལ་བ་ཡིན་གསུངས་སོ། །
མཁའ་འགྲོ་མའི་གསང་སྐོར་ཞེས་ཀྱང་བྱ། བདུད་བཞི་ངོས་འཛིན་གྱི་མན་ངག་ཅེས་ཀྱང་བྱ། རིགས་བཞི་མཁའ་
འགྲོའི་སྙན་བརྒྱུད་ཅེས་ཀྱང་བྱ། ཌཱ་ཀི་མའི་རྒྱུད་བུ་ཆུང་བཞི་ཞེས་ཀྱང་བྱ་བ་རྫོགས་སོ།། །།
275



གངས་ཅན་སྐྱེས་མའི་དཔེ་ཚོགས་ལས།
མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
༄༅། །རྩ་ཚིག་བཅུ་བདུན་པ་བཞུགས་སོ། །
དངོས་གཞིའི་ཆོས་སོ། །རྣམ་པ་ཐམས་ཅད་མཁྱེན་པ་ལ་ཕྱག་འཚལ་ལོ། །གདམས་
ངག་བདུད་ཀྱི་གཅོད་ཡུལ་འདི་ལ་དོན་གསུམ་སྟེ། ཡིད་ཆེས་པའི་ལོ་རྒྱུས་དང་གཅིག །དམ་
པའི་ཆོས་ངོས་བཟུང་བ་དང་གཉིས། གདམས་ངག་གི་དངོས་གཞི་བསྟན་པ་དང་གསུམ་མོ། །
དང་པོ་ནི། མ་ཇོ་མོ་ཡེ་ཤེས་ཀྱི་མཁའ་འགྲོ་མའི་ཆོས་འདི་ལ། སྤྱིར་རྒྱུད་པ་ཡོད་པ་ལ།
བདུད་ཀྱི་གཅོད་ཡུལ་དུ་གྲགས་པ་ནི། ཆོས་ཐམས་ཅད་ཀྱི་སྙིང་པོའི་དོན། རྒྱལ་བ་ཐམས་
ཅད་ཀྱི་དགོངས་པའི་བཅུད་ཕྱུང་ནས། མ་ཇོ་མོ་ཉིད་ཀྱིས་ཕྱི་རབས་ཀྱི་དོན་དུ་མཛད་པའོ། །
གཉིས་པ་ནི། གཅོད་ཡུལ་གྱི་ཆོས་འདི་ནི་ཕྱི་ནང་གཉིས་ལས། ནང་པའི་ཆོས་ཡིན།
ཐེག་པ་ཆེ་ཆུང་གཉིས་ལས་ཆེན་པོའི་ཆོས་ཡིན། ཐེག་པ་ཆེན་པོ་ཀུན་གྱི་ནང་ནས། སྙིང་པོ་
དོན་གྱི་གདམས་ངག་བདུད་ཀྱི་གཅོད་ཡུལ་དུ་ངོས་འཛིན་པའོ། །དེ་ལྟ་བུའི་གདམས་ངག་
འདི་ནི། མ་འགལ་བ་ལྔ་དང་ལྡན་ཏེ། བཀའ་དང་མ་འགལ་བ་དང་གཅིག །ལུགས་དང་མ་
འགལ་བ་དང་གཉིས། རིག་པ་དང་མ་འགལ་བ་དང་གསུམ། བསྟན་བཅོས་དང་མ་འགལ་
བ་དང་བཞི། མན་ངག་དང་མ་འགལ་བ་དང་ལྔའོ། །། །
གསུམ་པ་གདམས་ངག་གི་དངོས་གཞི་བསྟན་པ་ནི། སྤྱི་དོན་རྣམ་པ་བཞི་སྟེ། རྩ་
ཚིག་བཅུ་བདུན་གྱིས་བསྟན་པའོ། །དང་པོ་སྤྱི་དོན་རྣམ་པ་བཞི་ལ། འཇུག་པ་སྐྱབས་འགྲོ་
སེམས་བསྐྱེད་བྱ་བ་དང་གཅིག །བྱིན་རླབས་ལུས་སེམས་བྲལ་བ་དང་གཉིས། སྒོམ་པ་དྲན་
པ་མེད་ཅིང་ཡིད་ལ་བྱར་མེད་པ་དང་གསུམ། ལྟ་བ་བདུད་ཀྱི་གཅོད་ཡུལ་དུ་མ་ཤོར་བ་དང་
བཞིའོ། །དང་པོ་ནི་ཆོས་ཐམས་ཅད་ཀྱི་རྩ་བ་འཇུག་སྒོ་མ་ལོག་པར། དཀོན་མཆོག་གསུམ་
276 ་ ་



རྩ་ཚིག་བཅུ་བདུན་པ།
-
-
།
ལ་སྐྱབས་སུ་འགྲོ་བ་དང་། ཀུན་དོན་བྱང་ཆུབ་ཀྱི་མཆོག་ཏུ་སེམས་བསྐྱེད་པ་རྒྱ་ཆེན་པོ་
བྱའོ། ། །
གཉིས་པ་ནི། ནམ་ཞིག་འཆི་བདག་གི་བདུད་བྱུང་བའི་དུས་སུ། ནམ་ཡང་བེམ་རིག་
བྲལ་དགོས་པ་ཡིན་པས། དུས་ད་ལྟ་རྩལ་སྦྱང་བའི་དུས་འདིར། ཟག་བཅས་ཀྱི་ལུས་ལ་
ཆགས་པ་མེད་པར་བྱས་ནས། ལུས་སེམས་གཉིས་ཤག་ཕྲལ་ལ། ལུས་བདག་མེད་རོའི་
ཚུལ་དུ་བཞག །སེམས་འཛིན་མེད་ནམ་མཁའི་ངང་ལ་བཞག །རིག་པ་ཁྱབ་གདལ། ཤེས་
པ་སྤྲོས་བྲལ། སེམས་ཉིད་རྩ་བྲལ་གྱི་ངང་ནས། གསལ་སང་ངེ་བཞག་གོ། །
གསུམ་པ་ནི་སེམས་རྩ་བྲལ་མ་བཅོས་པའི་ངང་ནས། ཡིད་ལ་ཅིའང་མི་བྱེད་དེ།
འདས་པའི་ཤེས་པ་ལ་བློ་མི་བཏང་། མ་འོངས་པའི་ཤེས་པ་སྔོན་མི་བསུ། ད་ལྟར་གྱི་ཤེས་པ་
ཡིད་ལ་མི་བསམ་པར། སེམས་དུས་གསུམ་མཉམ་ཉིད་ཀྱི་ངང་ལ་གསལ་སང་ངེ་གནས་ ་
པར་བྱའོ། །དེ་སྐད་དུའང་ཡུམ་ལས། ཐེག་པ་ཆེན་པོ་སྔོན་གྱི་མཐའ་མི་དམིགས། ཕྱི་མའི་
མཐའ་མི་དམིགས། དབུས་མི་དམིགས་ཏེ། ཐེག་པ་འདི་ནི་དུས་གསུམ་དང་མཉམ་པའོ་
ཞེས་གསུངས་སོ། །དེ་ལ་གཅོད་ཟེར་བ་རང་གང་ལ་ཟེར་ན། དོན་དམ་པ་གཅད་རྒྱུ་མེད།
ཀུན་རྫོབ་ཏུ་སྣང་འཛིན་ཐམས་ཅད་སད་སད་གཅོད་པ་ཡིན། དེ་ལྟར་སྙེམས་ཐག་ཐམས་
ཅད་སད་སད་ཆོད་ནས། ལུས་སེམས་ལྷོད་ཀྱིས་གློད། ཤིག་གིས་བཤིག་ནས། དམིགས་
གཏད་གང་ཡང་མེད་པར་སེམས་གནས་ལུགས་ཀྱི་སྟེང་དུ་རྩེན་གྱིས་ཞོག །ཅི་ཡང་ཡིད་ལ་
མ་བྱས་ན། །གོལ་སར་ལྟུང་བ་ཅི་ཡིས་ལྟུང་། །བསམ་མེད་སྒོམ་པ་མ་ནོར་ན། །ཆོས་སྐུ་
བྱང་ཆུབ་ཐེ་ཚོམ་མེད་ཅེས་སོ། །
བཞི་པ་ལྟ་བ་བདུད་ཀྱི་གཅོད་ཡུལ་དུ་མ་ཤོར་བ་ནི། སྤྱིར་བདུད་ལ་ཐོགས་བཅས་
དང་ཐོགས་མེད་གཉིས། དངོས་བཅས་དང་དངོས་མེད་གཉིས། གཟུགས་ཅན་དང་
གཟུགས་མེད་གཉིས། ཟུང་གསུམ། ཡ་དྲུག་གོ། །དང་པོ་ཐོགས་བཅས་ཀྱི་བདུད་ནི།
277



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
དབང་པོ་སྒོ་ལྔའི་ཡུལ་ཞེན་པ་རྣམས་ཡིན། ཐོགས་མེད་ཀྱི་དབང་པོ་འགྱུ་བྱེད་ཀྱི་རྟོག་པར་
འཛིན་པ་རྣམས་ཡིན། དངོས་ཅན་གྱི་བདུད་ནི། རང་སྣང་ལ་བདུད་དུ་བཟུང་ནས། དངོས་
པོར་འཛིན་པ་རྣམས་ཡིན། དངོས་མེད་ཀྱི་བདུད་ནི་རྣམ་རྟོག་ཕྲ་མོ་འགྱུ་བྱེད་ལ་ཚོར་བ་
བདེ་སྡུག་ཏུ་འཛིན་པ་རྣམས་ཡིན། གཟུགས་ཅན་གྱི་བདུད་ནི། ཡུལ་གཟུགས་སུ་སྣང་བ་ལ་
དགག་སྒྲུབ་སྤང་ལེན་བྱེད་པ་རྣམས་ཡིན། གཟུགས་མེད་ཀྱི་བདུད་ནི། ལྷ་འདྲེ་གཟུགས་
མེད་ལ་ཡིད་དངོས་ཀྱི་སྙེམས་རྟོག་ཞུགས་པ་རྣམས་ཡིན་ནོ། །འདི་ན་བདུད་རེ་རེ་ལ་གཅོད་ཐབས་རེ་
རེ་ཡོད་དོ། །དེ་རྣམས་ཀྱི་གཅོད་ཉམས་སུ་ལེན་པ་ནི། ཐོགས་བཅས་ཀྱི་བདུད་ལ་དབང་པོ་སྒོ་
ལྔའི་ཡུལ་གསལ་ལ་འཛིན་མེད་ཀྱིས་གཅད། ཐོགས་མེད་ཀྱི་བདུད་ལ་ཡིད་ཀྱི་འགྱུ་བྱེད་
རང་ཤར་རང་གྲོལ་གྱིས་གཅད། དངོས་ཅན་གྱི་བདུད་ལ། ཡུལ་གཞིས་དང་ནོར་རྫས།
བཟའ་ཚོ། ཉེ་འབྲེལ། དགྲ་དང་སྲིད་ལ་སོགས་པ་ཐམས་ཅད། རྨི་ལམ་སྒྱུ་མ་ལྟ་བུའི་
གདམས་པས་གཅད། དེའང་ཡུམ་ལས། ཆོས་ཐམས་ཅད་རྨི་ལམ་ལྟ་བུའོ་ཞེས་གསུངས་
སོ༑ ༑ །
དངོས་མེད་ཀྱི་བདུད་ལ་ངོ་བོ་རྩ་བྲལ་གྱི་གདམས་པས་གཅད། གཟུགས་ཅན་གྱི་
བདུད་ལ་ངོ་མཉམ་གསུམ་གྱི་གདམས་པས་གཅད། ངོ་མཉམ་གསུམ་ནི། དགྲ་དང་བུ་
གཉིས་ངོ་མཉམ། གསེར་དང་བོང་བ་ངོ་མཉམ།. ཕོ་ཡུལ་དང་གཉན་ཁྲོད་ངོ་མཉམ་པའོ། །
གཟུགས་མེད་ཀྱི་བདུད་ལ་གཉན་སར་ཉལ་ནས། ལུས་ཡན་པར་ལིངས་ཀྱིས་བོར་ཏེ། ཅི་
ལའང་ལྟོས་པ་མེད་པར་སུ་འདོད་པ་ལ་སྦྱིན་ནོ། །ལུས་ལ་གཅེས་པར་མི་འཛིན། ཕངས་
པར་མི་གཟུང་། དགོས་པར་མི་གཟུང་། སེམས་ལ་དམིགས་གཏད་མི་བྱེད། ཡིད་ལ་འཛིན་
པ་མི་བྱེད། བློ་ལ་སྙེམས་མེད་པར། ཨ་མ་རྩི་རིག་པ་ཁྱབ་གདལ། ཤེས་པ་གསལ་སང་ངེ་བ།
བག་དྲོ་འུ་རེ། བློ་བདེ་འབོལ་ལེ། ཉམས་བདེ་སྟོང་གི་ངང་ལ་ལྷན་ནེ་ཞོག་མཛོད། ལར་
ལུས་ལ་ཕངས་པ་མེད་པར་བསྒྱུར་ནུས་ན། གཟུགས་མེད་ལྷ་འདྲེའི་བདུད་ཐམས་ཅད་
ཀ78



རྩ་ཚིག་བཅུ་བདུན་པ།
ཆོམས་པ་ཡིན་ནོ། །མན་ངག་གསུམ་ལ། དང་པོ་སྐྱབས་འགྲོའི་སྒོར་ཞུགས་ནས། ལུས་ལ་སྲུང་
བའི་འཁོར་ལོ་དང་། རྫས་ཀྱི་བསྲུང་བ་ལ་སོགས་མི་བྱའོ། །ལོག་ཆོས་གཡང་ལ་གཏད་
པའི་མན་ངག་ནི། དོན་གྱི་ཉམས་ལེན་ཚུལ་བཞིན་དུ་བསྒོམས་པས། བསྐྱེད་རིམ་དང་
བཟླས་པ་བྱ་མི་དགོས། སྐར་ཆེན་ཐིབས་འོག་ཏུ་བཞུག་པའི་མན་ངག་ཡིན། ལྟ་བས་ཆད་
ཆོད་ཙ་ན། རྐྱེན་གང་གིས་ཀྱང་ཚུགས་མི་སྲིད། ཐེག་ཆེན་ཟིལ་གྱིས་གནོན་པའི་མན་ངག་
ཡིན། དེས་ལྟ་སྒོམ་སྤྱོད་གསུམ་ཡོངས་སུ་རྫོགས་པའོ། །གནད་རྣམ་པ་གཉིས་ལ། གཟེར་
བཅིག་པ་དང་། གཏོར་ན་རྩ་བའོ། །དང་པོ་ནི། དུག་ལྔའི་གནད་གཟེར་བྱུང་བ་དང་། ལྷ་
འདྲེའི་སྐྱོན་གཟེར་ལ། དང་པོ་ནི། རང་གི་རྒྱུད་ལ་དུག་ལྔ་གཏོལ་གྱིས་སྐྱེས་པའི་དུས་སུ།
དུག་ལྔ་རྩ་བྲལ་དུ་སད་སད་གཅད་པས། ཉོན་མོངས་པ་རང་ཞི་རང་དག་ཏུ། རྗེས་མེད་དུ་
བུན་བུན་འགྲོ་བ་ཡིན་ནོ། །ལུས་འབྱུང་བ་འཁྲུགས་པའམ། གདོན་གནོད་སྦྱིན་ཕོ་མོས་རྐྱེན་
པ་ལ། ལུས་ཀྱི་ན་ཚ། སེམས་ཀྱི་སྡུག་བསྔལ་འབྱུང་བས་དེའི་དུས་སུ་རྐྱེན་སྣང་གི་བདེ་
སྡུག་ཐམས་ཅད་ངོ་བོ་རྩ་བྲལ་དུ་སད་སད་གཅད་པས། ན་ཚ་དང་། སྡུག་བསྔལ་དང་། འདྲེ་
གདོན་ཐམས་ཅད་རང་ཞི་རང་དག་ཏུ། རྗེས་མེད་དུ་བུན་བུན་འགྲོ་བ་ཡིན་ནོ། །གཉིས་པ་
གཏོར་ན་རྩལ་བ་ནི། སྒོམ་གྱི་གསལ་ཆ་གཏོར་ནས། ཞི་གནས་སྟེངས་སོར་སོང་ན། དེའི་
དུས་སུ་དྲན་པས་ཟིན་ནས་བདེ་སྟོང་གི་ངང་ལ་གསལ་སང་ངེ་འཇོག་པ་ཡིན་ནོ། །དབང་པོ་
ཡུལ་ལ་འབྱམས་ན། དེ་ཉིད་དུ་དྲན་པས་བཟུང་ནས། རང་གསལ་འཛིན་མེད་དུ་འཇོག་གོ། །
དེའང་བློ་རབ་ཀྱིས་སྐྱོན་ཡོན་ཐམས་ཅད་ངོ་བོ་གཅིག་ཏུ་ཤེས་པས། སྙམ་བྱེད་སྙེམས་བྱེད་
ཀྱི་བློ་དང་བྲལ་ཏེ། ཅིར་སྣང་ཆོས་ཉིད་ཀྱི་ཀློང་དུ་ཡོངས་སུ་གྲོལ་བའོ། །ནམ་མཁའ་ཡངས་
པའི་ཀློང་དཀྱིལ་དུ། །འབྱུང་ཆེན་བཞི་པོ་ཤོང་ཡང་ཤོང་། །ཤོང་ཡང་ཤོང་སྟེ་ཡངས་ཀྱང་
ཡངས། །སེམས་ཉིད་ཡངས་པའི་དཀྱིལ་འཁོར་དུ། །ལྷ་སྲིན་སྡེ་བརྒྱད་ཤོང་ཡང་ཤོང་། །
ཤོང་ཡང་ཤོང་སྟེ་ཡངས་ཀྱང་ཡངས་ཞེས་པ་ཇོ་མོས་གསུངས་སོ། །
279



་གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
བློ་འབྲིང་གིས་དེ་ལྟར་མ་ཆོད་ན། གཉན་སར་ཉལ་ནས་ལུས་ཡན་པར་ལིངས་ཀྱིས་
བོར། སེམས་ནམ་མཁའི་ངང་ལ་ཕྱལ་གྱིས་བཏང་། བློའི་སྙེམས་མེད་པར་བྱས་ལ། ལུས་
འདི་ལྷ་འདྲེ་ཁྱེད་རང་རྣམས་རིངས་ན་རྗེན་པར་ཟོ། མི་རིངས་ན་ཚོས་ལ་ཟོ། ཤ་འདོད་ན་ཤ་
ཁྱེར། ཁྲག་འདོད་ན་ཁྲག་ཁྱེར། རུས་འདོད་ན་རུས་ཁྱེར། ལྤགས་འདོད་ན་ལྤགས་ཁྱེར།
དོན་སྙིང་འདོད་ན་དོན་སྙིང་ཁྱེར། ནང་ཆ་འདོད་ན་ནང་ཆ་ཁྱེར། དེ་ལྟར་གང་ལའང་གང་
འདོད་དུ་ལུས་སྦྱིན་བཏང་བས། ད་སྲུང་རྒྱུ་ཅིའང་མེད་པས། སྙེམས་དང་བྲལ་ནས། བློ་
བདེ་འབོལ་གྱིས་འགྲོ་བ་ཡིན་ནོ། །སེམས་དམིགས་གཏད་མེད་པའི་ངང་དུ་གསལ་སང་ངེ་
འཇོག་པའོ། །ཡང་བློ་ཐ་མས་ཀྱང་འདི་ལྟར་བསྒོམ་པར་བྱ་སྟེ། ལྷ་འདྲེ་ཁྱོད་བདག་ལ་
གནོད་དང་གནོད་བྱེད་གང་ལ་གནོད། ལུས་ལ་གནོད་ན། ལུས་བེམ་པོ་ས་རྡོ་དང་འདྲ་སྟེ།
གནོད་རུང་མི་གནོད་རུང་། ཉམ་ང་བ་དང་བག་ཚ་མེད། སེམས་ལ་གནོད་ན་སེམས་དངོས་
པོ་མེད་པར་ནམ་མཁའ་སྟོང་པ་དང་འདྲ་སྟེ་འདི་ལ་སུས་གནོད་པར་ནུས་སྙམ་དུ་བསམས་ལ།
གནོད་པ་སྐྱེལ་མཁན་ཡང་མི་འདུག །སྐྱལ་བ་ཡང་མི་འདུག་ །ཐམས་ཅད་རང་གི་སེམས་
སུ་འདུག །སེམས་ཀྱི་གཞི་རྩ་གཅད་པས་རྩ་བྲལ་དུ་སོང་། ད་ནི་ལྷ་འདྲེ་བྱུང་རུང་མ་བྱུང་
རུང་། ཆོ་འཕྲུལ་ཆེ་རུང་ཆུང་རུང་། གང་ལའང་ཉམ་ང་བག་ཚ་མི་འདུག་པས། སྙེམས་མེད་
དུ་ཤེས་པ་གློད་ལ་བཞག་གོ། །
དེ་ལྟར་བཞག་པས་བདུད་ཆོས་སྐུར་གྲོལ། རྣམ་རྟོག་ཡེ་ཤེས་སུ་འཆར། དུག་ལྔ་
སྨན་དུ་གྱུར། རེ་དོགས་ཀྱི་རྩོལ་བ་དང་བྲལ་བའོ། །ཉམས་སུ་མྱོང་བའི་མན་ངག་བླ་མའི་
ཞལ་ལས་ཤེས་པར་བྱའོ། །མཐར་ཐུག་གི་དོན་རྣམ་པ་བཞི་ལ། སྤྱི་ཆིངས་ཆེན་མོ། གཟེར་
ཆེན་གནད་ཀྱི་གདམས་པ། ཐ་མ་ལོག་གནོན་དང་བཞིའོ། །དང་པོ་ནི། གཅོད་ཡུལ་གྱི་སྒོར་
ཞུགས་པ་ཐམས་ཅད་ལ་མ་ཇོ་མོའི་ཐུགས་རྗེ་དང་། བྱིན་རླབས་ཚད་མེད་པས་ཁྱབ་པས།
བར་ཆད་ཀྱིས་མི་ཚུགས་ཤིང་ཉམས་རྟོགས་འཆར་སྐྱེན་པ་ཡིན། ཡང་དག་པའི་དོན་རྟོགས་
280



རྩ་ཚིག་བཅུ་བདུན་པ།
སླ་བ་ཡིན་ནོ། །་ །
གཉིས་པ་ནི། དུས་གསུམ་སངས་རྒྱས་ཐམས་ཅད་ཀྱི་དགོངས་པ་དང་། སྣང་སྲིད་ལྷ་
སྲིན་སྡེ་བརྒྱད་ཀྱི་ཡིད། སེམས་ཅན་ཐམས་ཅད་ཀྱི་རིག་པ། རང་གི་སེམས་ཉིད། ཨ་མ་ཇོ་
མོའི་ཐུགས་དེ་ལྟར་འཁོར་འདས་ཀྱི་ཆོས་ཐམས་ཅད་རང་གི་རིག་པ་བྱང་ཆུབ་ཀྱི་སེམས་སུ་
ཐག་སད་ཀྱིས་ཆོད་ཙ་ན་གཞན་གྱི་གནོད་བྱ་གནོད་བྱེད་མེད། གཅད་བྱ་གཅོད་བྱེད་མེད་
པར་བདག་འཛིན་གྱི་གཉིས་འཛིན་འཁོར་འདས་ཀྱི་རེ་དོགས་མེད་པའོ། །གནད་ཀྱི་
གདམས་པ་ནི། རང་གི་ལུས་ལ་ན་ཚ་བྱུང་ཡང་། སེམས་ལ་སྡུག་བསྔལ་བྱུང་ཡང་། བདེ་
སྡུག་རྐྱེན་སྣང་ཅི་བྱུང་ཡང་རུང་སྟེ། ཐམས་ཅད་རང་གི་སེམས་སུ་ཤེས་པར་བྱ། སེམས་རྩ་
བྲལ་དུ་ཤེས་པར་བྱས་ནས་དོན་ལ་གལ་མ་མཆིས་སུ་བཞག་པ་གཅིག་པུས་ཆོག་པ་ཡིན།
གཞན་སྡུག་བསྔལ་གྱིས་ཡུལ་མཐོང་ན་ཡང་། བྱམས་པ་ཚད་མེད་པས་ཁྱབ་པར་བྱས་ཏེ།
ཕན་པས་སྐྱོབ་ཅིང་སྡུག་བསྔལ་ཁུར་དུ་མི་འཁུར་བ་ཡིན། དེའང་སྡུད་པ་ལས། སྙིང་རྗེ་
ཆེན་པོ་སྐྱེས་ཀྱང་སེམས་ཅན་འདུ་ཤེས་མེད་ཅེས་སོ། །དེའང་ངང་ནས་གཞན་ལ་བྱིན་
རླབས་བྱེད་ནའང་། རང་ཡིད་ལ་མི་བྱེད། ནད་ཡིད་ལ་མི་བྱེད། འདྲེ་ཡིད་ལ་མི་བྱེད། ལུས་
ལ་ལུས་སུ་མི་འཛིན། ནད་ལ་ནད་དུ་མི་འཛིན། འདྲེ་ལ་འདྲེ་རུ་མི་འཛིན། དེའང་དང་པོ་ངོ་
བོ་གཅིག་པས། ངོ་བོ་གཅིག་ཏུ་ཀྲུག་གིས་བསྲེས་ལ་བཞག །ངོ་བོ་གཅིག་པུ་དེ་དམིགས་
མེད་རྩ་བྲལ་གྱི་ངང་ལ་སིང་ངེ་བཞག་གོ། །དེ་ལྟར་བྱང་ཆུབ་ཀྱི་སེམས་ཀྱི་བྱིན་རླབས་ཀྱིས།
ནད་རྟོག་ཐམས་ཅད་རང་གྲོལ་ལ་འགྲོ་བ་ཡིན་ནོ། །དེ་སྐད་དུའང་སྡུད་པ་ལས། མིའི་
འཇིག་རྟེན་འབྱུང་པོའི་གདོན་དང་ནད་མང་བ། ཕན་དང་སྙིང་རྗེ་ལྡན་པའི་བྱིན་གྱིས་རླབས་
ཀྱིས་ཞི་ཞེས་སོ། །ནད་སོས་ཀྱང་དགའ་བར་མི་བྱ། མ་སོས་ཀྱང་སྒྱིད་ལུག་པར་མི་བྱའོ། །
དེ་ཉིད་ལས། འོན་ཀྱང་རློམ་སེམས་མེད་ཅིང་ང་རྒྱལ་སྐྱེ་མེད་པས་ཞེས་སོ། །ཐ་མ་ལོག་
གནོན་གྱི་མན་ངག་ནི། བདག་གི་ལུས་འདི་དུམ་བུ་སྟོང་དུ་གས་སོང་ཡང་། སེམས་ཅན་གྱི་
281



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
དོན་ཡིན་པས་བསོད་ནམས་ཀྱི་ཚོགས་རྫོགས་སོ། །དོན་ཆེན་པོ་གྲུབ་པ་ཡིན་སྙམ་དུ། བདེ་
སྟོང་རྩ་བྲལ་གྱི་ངང་ལ་གསལ་སང་ངེ་བཞག་གོ། །་་་
དེ་ལྟར་བཞག་པས་ཉོན་མོངས་པ་ཐམས་ཅད་རང་སར་རང་གྲོལ་ལ་སོང་ནས།
འཁོར་འདས་ཀྱི་ཆོས་ཐམས་ཅད་རང་སར་གྲོལ་བའོ། །དེའི་རྒྱུ་མཚན་ནི། གཞི་རྩ་མེད་
པའི་སེམས་ཉིད་རང་སར་གྲོལ་བ་ལས་བྱུང་བའོ། །བསྡུས་པའི་དོན། ལྟ་བ་ཆོད་ཐོངས།
སྒོམ་པ་ཞོག་ཐོངས། སྤྱོད་པ་ལྷུག་ཐོངས། དང་པོ་ནི། སྣང་སྲིད་འཁོར་འདས་ཀྱི་ཆོས་
ཐམས་ཅད་དོན་སེམས་ཀྱི་ངོ་བོ་གཅིག་ཏུ་སད་ཆོད་ལ་ཐོངས། དེ་ལ་མཐོ་དམན་བཟང་
ངན། བདག་གཞན་མེད་པར་བར་ཆོད་ལ་ཐོངས་ཞེས་པ་ནི་ལྟ་བའི་དོན་ནོ། །གཉིས་པ་ནི་
ལྟ་བའི་དོན་ལ་བཅོས་སླད་མེད་པར་ཅོག་ཞོག་ལ་ཐོངས། དོན་ལ་སྒོམ་མེད་ཡེངས་མེད་དུ་
ཅོག་ཞོག་ལ་ཐོངས་ཞེས་པ་ནི་སྒོམ་པའི་དོན་ནོ། །གསུམ་པ་སྤྱོད་པ་ལྷུག་པར་ཐོངས་ཞེས་
པ་ནི། ཚོགས་དྲུག་གི་སྣང་བ་རང་གྲོལ་དུ་ལྷུག་པར་ཐོངས་ཞེས་པ་ནི་སྤྱོད་པའི་དོན་གོ་
བའོ། །ཨ་མ་ཇོ་མོའི་གདམས་པ་རྩ་ཚིག་བཅུ་བདུན་པ་ཞེས་བྱ་བ་རྫོགས་སོ།། །།མངྒ་ལཾ། བྷཝནྟ། ཤུབྷཾ། །
282



༄༅། །ཤེས་བྱ་དྲུག་སྐོར་གྱི་ངོ་སྤྲོད་བཞུགས་སོ། །
རྒྱལ་བ་ཀུན་གྱི་ཡུམ་ལ་ཕྱག་འཚལ་ལོ། །མ་ཇོ་མོའི་གདམས་པ་ཤེས་རབ་ཀྱི་ཕ་
རོལ་ཏུ་ཕྱིན་པ་གཅོད་ཀྱི་གདམས་ངག །རྐྱེན་མི་མཐུན་ལམ་དུ་འགྲོ་བ། བར་ཆད་དངོས་
གྲུབ་ཏུ་འོང་བ། བདུད་ཆོས་ཉིད་དུ་འཆར་བ། ཕར་གང་ལའང་རྒོལ་བ། ཚུར་གང་གིས་
ཀྱང་མི་ཚུགས་པ། ཤེས་བྱ་དྲུག་སྐོར་གྱི་ངོ་སྤྲོད་ཅེས་བྱ་བ་འདི་ལ་དོན་གསུམ་སྟེ། ཕྱི་གཉན་
ཁྲོད་དང་རི་ཁྲོད་གཏན་ལ་འབེབས་པའི་དྲུག་གསུམ་བནྡོ་བརྒྱད། བར་འབྱུང་བ་དང་དབང་
པོ་གཏན་ལ་འབེབས་པའི་དྲུག་གསུམ་བཅོ་བརྒྱད། ནང་སེམས་ཉིད་ཆོས་ཉིད་དུ་གཏན་ལ་
འབེབས་པའི་དྲུག་གསུམ་བཅོ་བརྒྱད་དོ། །
དང་པོ་ལ་གསུམ་སྟེ། སྔོན་དུ་འགྲོ་བའི་ཆོས་དྲུག །དངོས་གཞི་ཉམས་སུ་བླང་བའི་
ཆོས་དྲུག །རྗེས་ལམ་དུ་འཁྱེར་བའི་ཆོས་དྲུག་གོ། །དང་པོ་ནི། གཉན་ཐོག་ཏུ་གཉན་
དབབ་པ། ཤ་ཐོག་ཏུ་མེ་བཙའ་ཨ་ན་ཚུགས་སུ་བཞག་པ། དཀོན་མཆོག་གསུམ་ལ་སྐྱབས་
སུ་འགྲོ་ཞིང་སེམས་བསྐྱེད་པ། སྐར་ཆེན་ཐིབས་འོག་ཏུ་གཞུག་ཅིང་ཐེག་ཆེན་ཟིལ་གྱིས་
གནོན་པ། ལྷ་འདྲེ་གཉིས་ལ་ཉེ་རིང་མི་བྱ་བ། གཉན་ཆེན་མཐའ་ལ་གཏད་པ་རྣམས་སོ། །
དང་པོ་ནི། ཆོས་ཀྱི་རྨང་རྡོ་ཡིན་པས་སྐྱབས་སུ་འགྲོ་བ་དང་། སེམས་བསྐྱེད་པ་དང་། བླ་མ་
ལ་མོས་གུས་ཚད་མེད་པས་སྐྱབས་སུ་འགྲོ་བ་དང་། དེ་ནས་གཉན་ཁྲོད་དུ་འགྲོ་བར་བྱའོ། །
གཉན་པ་གང་གཉན་ན་ས་བདག་ཀླུའི་ཕོ་བྲང་ངམ། བདུད་དང་བཙན་དང་རྒྱལ་པོའི་ཕོ་
བྲང་གཉན་པ་ཡིན་ནོ། །དེ་བས་ཀྱང་རང་གི་སེམས་ཉིད་ཡུམ་ཆེན་མོའམ་དུས་གསུམ་
སངས་རྒྱས་ཀྱི་དགོངས་པ་སྨྲ་བསམ་བརྗོད་མེད་འདི་གཉན་པ་ཡིན། སྐྱེས་བུ་བློ་ལྡན་
283



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
རྣམས་ཀྱིས་གང་ན་གཉན་པ་དེར་ཕྱིན་ལ། སྐྱབས་འགྲོ་སེམས་བསྐྱེད་སྔོན་དུ་བཏང་ནས།
གང་གཉན་པ་དེ་ལ་སྔས་གཏད་ལ། སེམས་ཉིད་སྨྲ་བསམ་བརྗོད་མེད་ཀྱི་ངང་དུ་ལྷན་ནེ་
ཉལ་ལོ། །དེ་ལྟར་སེམས་ཉིད་སྨྲ་བསམ་བརྗོད་མེད་དེ། རིག་པ་ཁྱབ་གདལ་ཆེན་པོའི་དོན་
ལ་མ་ཡེངས་པར་གནས་པར་བྱས་ལ། དཔེར་ན་ཤ་ཐོག་ཏུ་མེ་བཙའ་བཞག་པས་གནད་ལ་
སོང་ན་ཏོག་གིས་ཡར་འོང་བ་བཞིན་དུ། གཉན་ཐོག་ཏུ་གཉན་ཕབས་པས་ལྷ་འདྲེ་རྣམས་
མ་བཟོད་ནས་ཆོ་འཕྲུལ་ཟིང་གིས་འོང་བ་ཡིན་ནོ། །དེ་ཙམ་ན་ཆོ་འཕྲུལ་ཐམས་ཅད་རོང་གི་
སེམས་སུ་ཤེས་པར་བྱས་ལ། རིག་པ་བཀའ་ཐོག་ཏུ་བཞག་ནས་ཆོས་ཉིད་ཁྱབ་གདལ་ཆེན་
པོའི་ངང་ལ། བློ་ཉམ་ང་བག་ཚ་མེད་པར་འབོལ་ལེ་ཤིག་གེ་གནས་པར་བྱའོ། །གཉིས་པ་
ཤ་ཐོག་ཏུ་མེ་བཙའ་ཨ་ན་ཚུགས་སུ་བཞག་པ་ནི། སའི་དམིགས་བཙལ་ལ་ཉལ་ལོ། །
གསུམ་པ་སྐར་ཆེན་ཐིབས་འོག་ཏུ་གཞུག་པ་ནི། རིག་པ་བཀའ་ཐོག་ཏུ་བཞག་པས་འཇིག་
རྟེན་གྱི་ལྷ་འདྲེ་དྲེགས་པ་ཅན་རྣམས་ཀྱིས་ཀྱང་ཆོས་ཉིད་ཀྱི་དགོངས་པ་ལ་ལྡང་བར་བྱེད་མི་
ནུས་ཏེ། དཔེར་ན་ནམ་མཁའ་ལ་ཉི་མ་ཤར་བའི་ཚེ། ཟླ་བའི་འོད་དང་སྐར་མའི་ཚོགས་
ཐམས་ཅད་ཀྱི་འོད་ཟེར་ཟིལ་གྱིས་གནོན་པ་བཞིན། རྣལ་འབྱོར་པས་དགོངས་པ་ཆོས་ཉིད་
ཀྱི་དོན་ལ་མ་ཡེངས་པར་གནས་པར་བྱས་པས། འཇིག་རྟེན་གྱི་ལྷ་འདྲེ་ལ་སོགས་པ་དངོས་
འཛིན་སྣང་བ་ཐམས་ཅད་ཟིལ་གྱིས་གནོན་པའོ། །བཞི་པ་ལྷ་འདྲེ་གཉིས་ལ་ཉེ་རིང་མི་བྱ་
བ་ནི། ལྷ་དང་འདྲེར་འཛིན་པ་ཐམས་ཅད་ཀྱི་མཁན་པོ་སེམས་ཡིན་ཏེ། སེམས་ལ་ནང་དུ་
བལྟས་པས། ལྷ་འདྲེའི་རང་བཞིན་གང་ཡང་མ་གྲུབ། ཅིར་ཡང་མ་གྲུབ་པས་ལྷ་འདྲེ་གཉིས་
ལ་ཉེ་རིང་གང་ཡང་མེད་པའོ། །ལྔ་པ་གཉན་ཆེན་མཐའ་ལ་གཏད་པ་ནི། དེའང་གཉན་སར་
གཅོད་བྱས་ལྷ་འདྲེ་གདུག་པ་ཅན་དང་ཐུག་ནས་ལུས་ལ་ན་ཚ་བྱུང་ན། ལྷ་འདྲེས་གང་ནས་
གནོད་པ་དེར་ཕྱིན་ལ། དབང་པོ་རབ་འབྲིང་གསུམ་གྱི་གཅོད་རབ་འབྲིང་གསུམ་བྱའོ། །
ཕྱིས་མི་ལྡང་བར་བྱ་བ་ལ། ཤིང་གཉན་བཅད། ཆུ་གཉན་དཀྲུག །ས་གཉན་བརྐོས། རྡོ་
284



ཤེས་བྱ་དྲུག་སྐོར་གྱི་ངོ་སྤྲོད།
གཉན་རློག་པ་ལ་སོགས་པ་བྱའོ། །དེ་ལྟར་བྱས་པས་ཕྱིས་ནས་ལྡང་བར་མི་ནུས་པའོ། །
དྲུག་པ་ཆོད་པའི་ཚད་ནི། གདམས་ངག་གནད་དང་ལྡན་པའི་རྣལ་འབྱོར་པས། ལྟ་བ་
གདེང་དང་ལྡན་པར་བྱས་གཉན་སར་ཕྱིན་ནས་ཉལ་བས། ལྷ་འདྲེའི་ཆོ་འཕྲུལ་རབ་འབྲིང་
ཐ་གསུམ་འབྱུང་བ་ལ། གང་ཟག་གི་རྒྱུད་ལ་ཉམས་རབ་འབྲིང་ཐ་གསུམ་འཆར་ཏེ། རབ་
ལ་ཆོ་འཕྲུལ་ཆོས་ཉིད་དུ་ཤེས་པའི་ཉམས་འཆར་རོ། །
དང་པོ་ལ་གསུམ་སྟེ། སྐྱེས་བུ་བློ་ཡང་རབ་ཏུ་གྱུར་པའི་གང་ཟག་གིས་ལྷ་འདྲེའི་ཆོ་
འཕྲུལ་ཐམས་ཅད་ཆོས་ཉིད་རོལ་པའི་ཀློང་དུ་ཤེས་ནས། ལྷ་འདྲེ་གཉིས་མེད་དུ་རང་སར་
གྲོལ་ནས་ཆོད་པའི་ཚད་ཡིན་ནོ། །རབ་ཀྱི་འབྲིང་གིས་དེ་ཉིད་དུ་དྲན་པ་ཙམ་ལས་གཉེན་པོ་
བསྟེན་མི་དགོས་པ་ནི་ཆོད་པའི་ཚད་དོ། །རབ་ཀྱི་ཐ་མས་ཆོ་འཕྲུལ་སེམས་ཉིད་དུ་ཤེས་
ནས། དེ་ལ་བསྟེན་ཀྱང་སྐྱོན་གྱིས་མ་གོས་པ་ནི་ཆོད་པའི་ཚད་དོ། །འབྲིང་གི་རབ་ཀྱིས་ཆོ་
འཕྲུལ་ཐམས་ཅད་རང་གི་སེམས་སུ་ཤེས་ནས་གང་ལ་ཡང་ཉམ་ང་བག་ཚ་མེད་པའི་གདེང་
དང་ལྡན་པ་ནི་ཆོད་པའི་ཚད་དོ། །འབྲིང་གི་འབྲིང་གིས་ཆོ་འཕྲུལ་སེམས་སུ་ཤེས་ནས། དེ་
ཉིད་དུ་དོན་ལ་མ་ཡེངས་པར་ཉམས་སུ་བླངས་པས་གྲོལ་བ་ནི་ཆོད་པའི་ཚད་དོ། །འབྲིང་གི་
ཐ་མས་ཆོ་འཕྲུལ་དུ་འཛིན་པ་དེ་གང་ཡིན་བརྟགས་པས། རང་གི་སེམས་སུ་ཤེས་ནས་དེ་
ཉིད་དོན་ལ་མ་ཡེངས་པར་ཉམས་སུ་བླངས་ནས་གྲོལ་བ་ནི་ཆོད་པའི་ཚད་དོ། །༼འདི་ནས་ཡིག་
ཕྲེང་གཅིག་ཙམ་ཆད།༽ ཐ་མའི་ཐ་མས་སྙེམས་ཐག་བཅད་པས་སྙེམས་ཙམ་བྱུང་ཡང་ཉམ་ང་བག་
ཚ་མེད་པར་ཤེས་ནས་བར་ཆད་དངོས་གྲུབ་ཏུ་ལེན་པ་ནི་ཆོད་པའི་ཚད་དོ། ། །
གཉིས་པ་དངོས་གཞི་ཉམས་སུ་བླང་བའི་ཆོས་ལ་དྲུག་སྟེ། གཅད་བྱའི་ཡུལ་གསུམ།
གཅོད་བྱེད་ཀྱི་གཉེན་པོ་གསུམ་མོ། །དང་པོ་ཡུལ་གསུམ་ནི། མངོན་སུམ། གཟི་བྱིན། རྨི་
ལམ་དང་གསུམ་མོ། །གཉེན་པོ་གསུམ་ནི། རབ་དྲན་མེད། འབྲིང་དེ་ལ་གཏད། ཐ་མ་དེ་
ཉིད་བརྟགས་པའོ། །དེ་ལ་དང་པོ་གཉན་སར་ཕྱིན་པས་ལྷ་འདྲེས་མ་བཟོད་དེ་འཇིགས་
285



གངས་ཅན་སྐྱེས་མའི་དཔེ་ཚོགས་ལས།
མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
པའི་གཟུགས་སྣང་མངོན་སུམ་དུ་སྟོན་པ་ལ་སོགས་པའོ། །དེའི་དུས་སུ་གཅོད་རྣམ་པ་
གསུམ་བྱ་བ་ནི། རབ་ཀྱིས་ཆོ་འཕྲུལ་དུ་སྣང་ཚད་དྲན་མེད་ཡིད་ལ་མི་བྱེད་པར་བཞག །
འབྲིང་གིས་ཆོ་འཕྲུལ་གྱི་རྣམ་པ་གང་བྱུང་ཡང་། ཉམ་ང་བག་ཚ་མེད་པར་དེ་རང་ལ་མ་
ཡེངས་པར་གཏད་པས། རང་ཡལ་དུ་ཆོད་ནས་འགྲོ་བ་ཡིན་ནོ། །ཐ་མས་ཆོ་འཕྲུལ་དུ་
འཛིན་པ་དེ་གང་ཡིན་པ་བརྟགས་པས་རང་གི་སེམས་སུ་ཤེས་སེམས་ཀྱི་རང་བཞིན་
བརྟགས་པས་གང་དུའང་མ་གྲུབ་པར་ཤེས་ནས། ངོ་བོ་འཛིན་མེད་རང་གྲོལ་དུ་བུན་གྱིས་ ་
འགྲོ་བ་ཡིན་ནོ། །
གསུམ་པ་རྗེས་ཤེས་ལམ་དུ་འཁྱེར་བའི་ཆོས་དྲུག་ནི། ཆོད་པའི་དུས། ཚར་བའི་
དུས། ལྡོག་པའི་དུས། ལྡོག་མི་སྲིད་སྒོ་གཏན་ལྟ་བུའི་གདམས་ངག །ལོག་ནོན་གཟེར་བུ་
ལྟ་བུའི་གདམས་པ། དེ་ལ་བཏུད་དེ་བསྐྱེད་པའི་མན་ངག་དམ་པའོ། །དང་པོ་ནི། དད་པ་
དང་མོས་གུས་སོ་མ། རིག་པའི་རྩལ་སོ་མའི་དུས་དེའོ། །གཉིས་པ་ནི། ལྷ་འདྲེའི་ཆོ་འཕྲུལ་
ཇི་ཙམ་བྱུང་ཡང་ཉམ་ང་བག་ཚ་མེད་པར་ཞག་མང་དུ་བསྡད་ཀྱིན་ཉམས་ལེན་འཕེལ་དུ་
འགྲོ་བ་ཡིན་ནོ། །གསུམ་པ་ནི། ལྷ་འདྲེའི་ཆོ་འཕྲུལ་བྱུང་བ་ལ་འཇིགས་སྔངས་སྐྱེས་ནས་
བྱེད་ཅིང་བྲོས་ན་ལྡོག་པ་ཡིན་ནོ། །བཞི་པ་ནི། ལྷ་འདྲེ་སེམས་ཀྱི་ཆོ་འཕྲུལ་ལ་འཇིགས་
ཤིང་སྐྲག་པ་ག་ལ་ཡོད་སྙམ་དུ་བྱས་ལ། ཉམ་ང་ན་ང་ཐོག་ཏུ་བཏང་། བག་ཚ་ན་ཚ་ཐོག་ཏུ་
བཏང་། སྐྱུག་བྲོ་ན་བྲོ་ཐོག་ཏུ་བསྒྱུར། འཇིགས་ཐོག་ཏུ་བཏང་ལ་ཐོག་འགེལ་དུ་བུན་གྱིས་
བཏང་ངོ་། །ལྔ་པ་ནི། ནད་རིམས་དང་མཛེ་གསེབ་དང་། མཁོན་ཡུགས་དང་། ཉམས་གྲིབ་
དང༌། ཐབ་གཞོབ་དང་། ཕྱོགས་ངན་ལས་རྐྱེན་ངན་ཡུལ་དུ་བྱུང་བ་ཐམས་ཅད་ཆོས་ཉིད་
རང་གྲོལ་གྱི་ཀློང་དུ་རྦད་གཅོད་པ་ཡིན་ནོ། །དྲུག་པ་ནི། འདི་ལྟར་གཅོད་ལ་ནན་ཏན་དུ་
བྱས་ནས། བཟང་ངན་གྱི་རྟོག་པ་ཡིད་ལ་སྤྱོད་པ་ཐམས་ཅད་ཆོས་ཉིད་ཀྱི་ཀློང་དུ་བཅད་
པར་བྱའོ། །དེ་རྣམས་ཀྱིས་ཕྱི་གཉེན་ཁྲོད་དང་རི་ཁྲོད་གཏན་ལ་འབེབས་པའི་དྲུག་གསུམ་
286



ཤེས་བྱ་དྲུག་སྐོར་གྱི་ངོ་སྤྲོད།
བཟོ་བརྒྱད་ཅེས་བྱ་བ་བསྟན་ནོ། །གཉིས་པ་བར་འབྱུང་བ་དང་དབང་པོ་གཏན་ལ་འབེབས་
པའི་དྲུག་གསུམ་བཟོ་བརྒྱད་ནི། འབྱུང་བ་ནི་ལྔ། དུས་ཀྱི་གོ་འབྱེད་པ་དང་། དབང་པོ་
གཟུགས་ཅན་ལྔ། ཡིད་ཀྱི་དབང་པོ་དང་དྲུག །ཡུལ་ལྔ། ཆོས་དང་དྲུག་སྟེ་བཅོ་བརྒྱད་དོ། །
དེ་རྣམས་བསྡུ་ན་ཕུང་པོ་ལྔའོ། །དང་པོ་ནི། ས། ཆུ་མེ། རླུང་། ནམ་མཁའ། ཡེ་ཤེས་
རྣམས་སོ། །དེ་རྣམས་ལ་སྣོད་ཀྱི་འཇིག་རྟེན་དང་སེམས་ཅན་གྱི་དབང་པོ་གཟུགས་ཅན་
རྣམས་བྱུང་བའོ། །གཉིས་པ་དབང་པོ་ལྔ་ནི། མིག །རྣ་བ། སྣ། ལྕེ། ལུས། ཡིད་དེ་རང་
རང་གི་རྣམ་ཤེས་སྐྱེ་བ་ལ་དབང་བྱེད་པའོ། །གསུམ་པ་ཡུལ་དྲུག་ནི། ནང་དུ་དབང་པོ་གྲུབ་
པའི་དབང་གིས་ཕྱིར། གཟུགས། སྒྲ། དྲི་རོ། རེག །ཆོས་སུ་ཤར་བ་ཡིན་ཏེ། དེ་རྣམས་མ་
རྟོགས་ན་ཆགས་སྡང་ལ་སོགས་པ། ཉོན་མོངས་པ་དྲུག་གི་སྣང་བར་འཆར། ཡིན་ལུགས་
རྟོགས་ན་སྐུ་དང་ཡེ་ཤེས་སུ་འཆར་བ་ཡིན་ནོ། །དེ་རྣམས་ནི་བར་འབྱུང་བ་དང་དབང་པོ་
གཏན་ལ་འབེབས་པའི་དྲུག་གསུམ་བཅོ་བརྒྱད་དོ། །གསུམ་པ་ནང་སེམས་ཆོས་ཉིད་དུ་
གཏན་ལ་འབེབས་པའི་དྲུག་གསུམ་བཅོ་བརྒྱད་ནི། གཞི་གཏན་ལ་འབེབས་པའི་ཆོས་དྲུག །
ལམ་ཉམས་སུ་ལེན་པའི་ཆོས་དྲུག །
སྤྱོད་པ་ལམ་དུ་འཁྱེར་བའི་ཆོས་གསུམ། འབྲས་བུ་མངོན་དུ་གྱུར་པའི་ཆོས་གསུམ་
སྟེ་བཅུ་བརྒྱད་དོ། །དང་པོ་གཞི་མ་བཅོས་པ། མ་བསླད་པ། མ་བསྒྱུར་བ། རང་ལུགས།
རང་སོ། གཉུག་མར་གཏན་ལ་དབབ་པའོ། །གཉིས་པ་ལམ་ཕ་རོལ་ཏུ་ཕྱིན་པ་དྲུག་ཡིན་ཏེ།
སྦྱིན་པ། ཚུལ་ཁྲིམས། བཟོད་པ། བརྩོན་འགྲུས། བསམ་གཏན། ཤེས་རབ་ཀྱི་ཕ་རོལ་ཏུ་
ཕྱིན་པའོ། །གསུམ་པ་ནི། ཞེན་མེད་ཀྱི་སྤྱོད་པ། ཤུགས་འབྱུང་གི་སྤྱོད་པ། རྟོག་མེད་རང་
གྲོལ་གྱི་སྤྱོད་པའོ། །བཞི་པ་ནི། ཆོས་སྐུ། ལོངས་སྐུ། སྤྲུལ་སྐུའོ། །དེ་རྣམས་ཀྱིས་ནང་
སེམས་ཉིད་ཆོས་ཉིད་དུ་གཏན་ལ་འབེབས་པའི་དྲུག་གསུམ་བཟོ་བརྒྱད་ཅེས་བྱ་བ་བསྟན་
པའོ། །ཤེས་བྱ་དྲུག་སྐོར་གྱི་ངོ་སྤྲོད་ཅེས་བྱ་བ་འདི་ནི་ཡོངས་སུ་རྫོགས་སོ།། །།
287



གངས་ཅན་སྐྱེས་མའི་དཔེ་ཚོགས་ལས།
མ་ཅིག་ལབ་ཀྱི་སྒྲོན་མའི་གསུང་རྣམ་བོད་གཉིས་པ།
༄༅། །ཤེས་རབ་སྐྲ་རྩེ་བཞུགས་སོ། །
ཀུན་གྱི་ཡུམ་ལ་ཕྱག་འཚལ་ལོ། །དམན་པའི་ལུས་བླངས་བདག་འདྲ་ཡིས། །རྒྱལ་
བའི་ཡུམ་གྱི་དོན་རྟོགས་པས། །རང་རིག་དམིགས་པའི་ཡུལ་འདས་ཀྱང་། །དོན་མཚོན་
སྒྲོན་མེ་འདི་བཤད་ཟུངས། །བློ་ལྡན་གང་ཞིག་སུ་ཡང་རུང་། །འཁོར་བའི་ཆོས་ལ་ཡིད་
འབྱུང་ཞིང་། །ངེས་པར་ཐར་པ་ཐོབ་འདོད་པས། །སྤང་བླང་ཐབས་ཀྱིས་འདི་ལྟར་སྤྱད། །
བྱ་བ་ཐམས་ཅད་བློ་ཡིས་བཏང་། །རྒྱུན་དུ་གཉན་ས་རི་ཁྲོད་འགྲིམས། །སྙེམས་མེད་གདེང་
གི་བཙན་ས་བཟུང་། །རང་གི་འདུག་ཚུལ་བྱ་ར་བྱ། །དེ་ཉིད་དོན་ལ་རང་ངོ་སྤྱད། །རང་གིས་
རང་ལ་བཞེངས་བསྐུལ་གདབ། །ཕ་རོལ་ཕྱིན་བཅུ་ལ་སོགས་ཀུན། །སྒོ་གསུམ་དོན་དང་
མཐུན་པར་སྤྱད། །སྦྱིན་པ་ཕྱོགས་རིས་མེད་པའི་བསོད་ནམས་ཚོགས། །རློམ་སེམས་མེད་
པར་ལྷུག་པར་ཐོངས། །ཚུལ་ཁྲིམས་མ་ཡེངས་རྒྱུན་གྱི་ཉམས་ལེན་གྱིས། །ཚིག་དོན་གཉིས་ཀྱི་
ཞུ་དག་གྱིས། །བཟོད་པ་ཉོན་མོངས་ཁོང་ཁྲོ་དགྲ་སྡང་བཞིན། །ཡན་པར་མ་བཏང་མགོ་བོ་
ནོན། །བརྩོན་འགྲུས་རིག་པ་སེམས་ཀྱི་བརྩོན་འགྲུས་ཀྱིས། །བེམ་པོའི་ལུས་ལ་བཞེངས་
བསྐུལ་ཐོབ། །བསམ་གཏན་སྣང་ཕྱིར་འབྲངས་ན་བདུད་ཀྱིས་འཁྱེར། །དམན་ས་བཟུང་ལ་
ཉམས་མྱོང་སྐྱོངས། །ཤེས་རབ་འདུས་བྱས་དགེ་བ་དཀོན་ནོར་བཞིན། །དམིགས་པ་མེད་པའི་
གཏེར་དུ་སྦོས། །ཐབས་ཕྱི་བཤོལ་ཆེས་ན་བར་ཆད་འབྱུང་། །གང་ཡང་དྲན་པའི་ཚེ་ན་གྱིས། །
སྨོན་ལམ་རང་གི་ཡོན་ཏན་བདག་གཞན་དོན། །འཛངས་མི་ནོར་བཞིན་ལོངས་སྤྱོད་ཀྱིས། །
སྟོབས་བློ་སྣ་མང་ན་ལ་མི་ཟློས། །དོན་གོ་གཅིག་ཏུ་བློ་ཐག་ཆོད། །ཡེ་ཤེས་རྟོགས་པའི་ཡེ་ཤེས་
དགོངས་པའི་ཉམས། །རང་སྣང་བཞིན་དུ་གོམས་འདྲིས་མཛོད། །རྩོལ་བ་བསོད་ནམས་ཆོས་
288



ཤེས་རབ་སྐྲ་རྩེ།
ཀྱི་བར་གཅོད་ཡིན། །ངོ་སྲུང་འདུ་འཛི་སྤངས་ན་བདེ། །འཚོ་བ་ལྡོམ་བུ་ཡུན་རིང་ལྟོ་ཕྱིར་
འཆོར། །ལུས་སེམས་དབེན་པའི་དགོན་པ་བརྟེན། །ངག་བཤད་པ་ཡུན་རིང་རང་དོན་
འཆོར། །མ་ཡེངས་བསྒྲུབ་ལ་བརྩོན་པར་མཛོད། །ལྟ་བ་བརྡ་ཙམ་བསྟན་པའི་ཆོས་རྣམས་
ཀུན། །དཔེ་ཐོག་མ་བཞག་ཉམས་སུ་ལོངས། །ལས་མཐའ་ཟབ་མོར་གསུང་པའི་གདམས་
ངག་དེ། །གསང་ཚིག་བཞིན་དུ་ཞེ་ལ་ཆོངས། །རྟོགས་པ་གོ་ཚད་ཡུལ་དུ་མ་བཞག་པར། །རང་
གི་རྒྱུད་ལ་འདྲེས་པར་མཛོད། །འགག་མེད་རང་བྱུང་རིག་པའི་སེམས། །སྙེམས་མེད་
དབྱིངས་སུ་ཡལ་དུ་ཆུག །ཏིང་འཛིན་བྱུང་ཚོར་དྲན་རིག་ན་བུན་བཞིན། །རང་ཡལ་ལགས་
པས་རྗེས་མ་བཅད། །རླུང་རིག་བག་ཆགས་ས་བོན་དེ། །འཁྲུལ་བའི་རྩ་བ་ཡིན་པས་ན། །
ཐོག་མའི་རྒྱུ་རྐྱེན་གང་ཡིན་དང་། །བྱུང་ཁུངས་ལྟོས་ལ་ཕྱིས་འཁྲེན་ཆོད། །ཟབ་མོ་དོན་གྱི་
ངོ་སྤྲོད་ནི། །བླ་མ་དམ་པའི་ཞལ་ལ་རག །བྱང་ཆུབ་སེམས་ཀྱི་སྦྱིན་པ་བཏང་། །ཀུན་ཀྱང་
རང་བྱུང་སེམས་ཡིན་པས། །སྣང་སྲིད་ཆོས་ལ་ཉེ་རིང་མེད། །བདག་མེད་ཁྱབ་བརྡལ་ཆེན་
པོར་ཞོག །སེམས་ཆོས་ལྟ་བསྒོམ་བསྲེ་བ་དང་། །ཉམས་ལེན་བརྡར་ཤ་བཅད་པ་དང་། །ལྟ་
བའི་ཕུ་ཐག་བཅད་པ་དང་། །མཉམ་ཉིད་ལམ་དུ་བླང་པའི་ཕྱིར། །སེམས་ལ་གནོད་པའི་
ལས་རྣམས་ཀུན། །འཁྲུལ་བ་བཅད་པ་གདམས་ངག་མཆོག །དང་པོ་གསར་བུ་ལམ་པའི་
ཚེ༑ ༑དགྲ་གཉེན་བྱམས་སྡང་གཡེང་བའི་ནོར། །ཆགས་སྡང་བདག་འཛིན་བདུད་ཡིན་
པས། །ཡུལ་དང་བྲལ་བ་གཅོད་དུ་གསུངས། །ཐོགས་མེད་བློས་བཏགས་ཁུ་འཕྲིག་
བདུད། །ཉམ་ང་མེད་པའི་གདེང་གིས་གཅོད། །དེ་ཚེ་མི་མཐུན་རྐྱེན་བྱུང་ཡང་། །ཐོག་
འགེལ་གནད་དུ་ཤེས་པ་གཅེས། །ཞེ་འདོད་རློམ་སེམས་བྱར་མི་རུང་། །གཉན་སར་གནས་
པའི་བྱོལ་སོང་ལ། །གཉན་པའི་སེམས་མེད་རློམ་སེམས་མེད། །ཕ་བོང་ལ་སོགས་རྩི་ཤིང་
ཡང་། །ཕན་གནོད་སྙེམས་བྲལ་རློམ་སེམས་མེད། །དེ་བཞིན་ཉིད་དུ་ཤེས་པར་བྱ། །ཡང་ན་
ནམ་མཁའ་ལྟ་བུར་བཞག །ནམ་མཁའ་འདུ་ཤེས་མེད་པ་བཞིན། །འདུ་ཤེས་རྣམ་པར་
289



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
བཤིག་ལ་ཞོག །ནམ་མཁའ་ཁུ་འཕྲིག་མེད་པར་བཞིན། །ཁུ་འཕྲིག་མེད་པར་གློད་ལ་
ཞོག །ནམ་མཁའ་རེ་དོགས་མེད་པ་བཞིན། །རེ་དོགས་མེད་པར་དོར་ལ་ཞོག །ནམ་
མཁའ་བདག་འཛིན་མེད་པ་བཞིན། །བདག་ཏུ་འཛིན་པ་ཐོངས་ལ་ཞོག །ནམ་མཁའ་རློམ་
སེམས་མེད་པ་བཞིན། །གང་ལའང་རློམ་སེམས་མ་བྱེད་ཅིག །སྙེམས་བྱེད་རྟོག་པའི་ཕྱིར་
མི་འབྲང་། །ཕྱི་རོལ་ཆོ་འཕྲུལ་རང་དུ་བརྟག །དགའ་བྲོད་ཀྱི་བདུད་བྱིན་རླབས་རྫུ་འཕྲུལ་ཁྱད་
པར་ཆོས། །སྙན་གྲགས་བསྙེན་བཀུར་ཕྱི་ནང་རྟོགས། །མངོན་ཤེས་ལུང་སྟོན་ཐུན་མོང་
བཅུད་ལེན་རྐང་མགྱོགས་རལ་གྲི་མིག་སྨན་དང༌། །མཁའ་སྤྱོད་རིལ་བུ་སྤྲུལ་དང་གསེར་འགྱུར་རྩི། །མཆན་ཡིན། ཀུན། །
བདུད་དུ་བརྟགས་ལ་གཏེར་དུ་སྤ། །ཟང་ཟིང་ལོངས་སྤྱོད་སྒྱུ་མར་བརྟག །ཆགས་སེམས་
ཞེན་པ་རྣམ་པར་སྤངས། །གང་ལའང་དམིགས་པར་མི་བྱ་ཞིང་། །མི་དམིགས་པར་ཡང་
དམིགས་མི་བྱ། །སྣང་སྲིད་ཆོས་ཀྱང་མ་དམིགས་ན། །སེམས་དགོངས་དམིགས་པར་ག་ལ་
འགྱུར། །གང་ཞིག་རྣམ་རྟོག་བློ་ཡི་ཆོས། །བཅོས་པ་ཉིད་ཀྱིས་དམིགས་པའི་ཡུལ། །གང་
ཞིག་དོན་དམ་ཚིག་ཏུ་བརྗོད། །བརྗོད་པ་ཉིད་ཀྱིས་ཀུན་རྫོབ་བོ། །གང་ཞིག་སྐྱེ་མེད་ཁས་
ལེན་པ། །ཁས་ལེན་ཡོད་ཕྱིར་སྐྱེ་མེད་མིན། །གང་ཞིག་སྐྱེ་བ་མེད་འདོད་པ། །འདོད་པ་
ཉིད་ཀྱིས་སྒྲིབ་པར་འགྱུར། །བླུན་པོ་དེ་ནི་དེ་རང་རིང་། །དེ་ཡིས་དེ་ཡི་དོན་མི་རིག །རྟོགས་
ཤིང་འཁྲུལ་པ་རིག་པ་སྟེ། །འཁྲུལ་བའི་སེམས་ལ་སངས་རྒྱས་མེད། །སངས་རྒྱས་རང་
གྲོལ་ཡེ་ཤེས་ལ། །སེམས་དང་རྣམ་ཤེས་ག་ལ་ཡོད། །ལུས་དང་བག་ཆགས་ག་ལ་ཡོད། །
འདུ་ཤེས་མེད་ཅིང་མཁྱེན་པ་མེད། །བརྡ་ཙམ་བསྟན་པར་ཟད་མོད་ཀྱི། །ཡང་དག་དོན་ཉིད་
འདི་ཡིན་ཞེས། །བསྟན་དུ་མེད་ཅིང་ཕྱོགས་དང་བྲལ། །དམིགས་དང་མི་དམིགས་ཀུན་
ལས་འདས། །ཤུགས་ལས་བྱུང་ན་གང་ཡང་རུང༌། །སྤང་བར་མི་བྱ་གཟུང་མི་བྱ། །གང་
ལའང་གཅེས་འཛིན་བདུད་ཡིན་པས། །རང་ལུས་ལ་སོགས་སྣང་སྲིད་ཀུན། །སྙེམས་མེད་
ཡན་པའི་དབྱིངས་སུ་སྐྱུར། །ལྷ་འདྲེ་ལ་སོགས་གཅོད་ཡུལ་ཀུན། །རྩལ་སྦྱོང་བརྡ་རུ་ཤེས་
290：



ཤེས་རབ་སྐྲ་རྩེ།
པར་བྱ། །ལྷ་ཀླུ་ནད་རིམས་ཡ་ངའི་བདུད། །དངོས་སུ་གྲུབ་པ་མེད་པས་ན། །ཡིད་ཡུལ་ཆོ་
འཕྲུལ་རང་ཡིན་པས། །ལྷོད་ཀྱིས་གློད་ན་གྲོལ་བར་ངེས། །རང་གི་སྙེམས་ཐག་བཅད་པ་
ལས། །ཕྱི་རོལ་གྱུར་པ་གང་ཡང་མེད། །འགག་མེད་སྣང་སྲིད་རང་བྱུང་བས། །སྐྱེ་མེད་ཡེ་
ཤེས་ཀུན་གྱི་གདེང་། །ཟབ་མོའི་མན་ངག་ལྟ་བའི་གདེང་། །རྟོགས་པར་ཁས་ལེན་མཉམ་
པ་ལ། །རྣལ་འབྱོར་སྤྱོད་པ་རྟོགས་པའི་ཁྱད། །བར་དོར་གཅོད་ཀྱིས་འཕགས་པ་དེ། །གང་
ལ་ཞེན་པ་གྲོལ་བ་དང་། །ལྟ་སྤྱོད་འདྲེ་བ་ཐབས་སུ་གསུངས། །གང་ཞིག་གཉིས་འཛིན་
སྙེམས་དང་བཅས། །རློམ་སེམས་རྟོག་པས་ཡུལ་དུ་གཅོད། །དོན་དང་མི་ལྡན་ཤིན་ཏུ་བླུན། །
ཡུལ་མེད་ཐབས་སུ་ཤེས་གྱུར་ན། །ཡུལ་སེམས་ངོ་སྤྲོད་མན་ངག་ཡིན། །དེ་ཉིད་དོན་གྱི་
བཞག་ཐབས་ནི། །འཛིན་མེད་མ་བཀག་ཡན་པ་ལ། །མ་བཅོས་ལྷུག་པར་བཞག་པ་དང་། །
བདག་འཛིན་བག་ཆགས་སྙེམས་བྱེད་བདུད། །ཁུ་འཕྲིག་ཉམ་ང་རེ་དོགས་སེམས། །
གཉིས་འཛིན་འདུ་ཤེས་བཅད་པ་ལས། །ཆེད་དུ་བྱ་བ་གང་ཡང་མེད། །དོན་དུ་གཉེར་བ་ཅི་
ཡང་མེད། །འཛིན་པ་ཐོངས་ལ་ལྷུག་པར་ཞོག །དུས་གསུམ་སངས་རྒྱས་དགོངས་པ་ཡང་། །
སྙེམས་མེད་ནམ་མཁའ་ལྟ་བུ་ལ། །གསལ་སྣང་ཉི་ཟླ་ལྟ་བུ་སྟེ། །བདག་འཛིན་འདུ་ཤེས་
བྲལ་བའོ། །
ཨེ་མ་ཧོ། ང་མེད་ལམ་དུ་ཞུགས་ན་བདེ། །འཛིན་མེད་གྲོགས་དང་འགྲོགས་ན་བདེ། །
འདྲེས་མེད་ཡུལ་དུ་བསྡད་ན་བདེ། །རྟེན་མེད་དགོན་པ་བཟུང་ན་བདེ། །ངོ་སྲུང་འཁྲི་བ་
བཅད་ན་བདེ། །མཐུན་འཇུག་རྩིག་པ་བསྐྱེལ་ན་བདེ། །འཛིན་པ་ཀུན་དང་བྲལ་ན་བདེ། །
ཚོགས་དྲུག་ལྷུག་པར་བཞག་ན་བདེ། །དེ་ལྟར་ང་ཡིས་སྨྲས་པ་ལས། །རྗེས་འཇུག་དེ་ལྟར་
བསླབ་པར་བྱ། །དགོངས་པའི་བཅུད་ཕྱུང་དོན་བསྡུས་པའི། །ཤེས་རབ་སྐྲ་རྩེའི་གདམས་
པ་འདི། །ཡིད་ལ་ཆོངས་ཤིག་རིགས་ཀྱི་བུ། །དམ་པར་ཟུངས་ཤིག་རིགས་ཀྱི་བུ། །འདི་
བཞིན་མཛོད་ཅིག་རིགས་ཀྱི་བུ། །སེམས་ཆོས་སྲེས་ཤིག་རིགས་ཀྱི་བུ། །རྒྱུད་ལ་སྦྱོར་ཅིག་
291



་ ་
གངས་ཅན་སྐྱེས་མའི་དཔེ་ཚོགས་ལས། ་ མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
རིགས་ཀྱི་བུ། །གོམས་འདྲིས་གྱིས་ཤིག་རིགས་ཀྱི་བུ། །ཡུལ་ལ་མ་འཛིན་ཁུ་འཕྲིག་ཆོད། །
བྱ་རྩོལ་མེད་ཀྱི་རང་སར་ཞོག །རང་བཞིན་གནས་ཀྱི་ཞེ་འདོད་ཐོངས། །རང་བྱུང་ཡིན་གྱི་
བློས་མ་ལེན། །རང་གྲོལ་ཡིན་གྱི་རྗེས་མ་བཅད། །རྒྱུ་རྐྱེན་མེད་ཀྱི་ལས་མ་བསོག །སྐྱེ་མེད་
ཡིན་གྱི་བློས་མ་འཆོས། །འགག་མེད་ཡིན་གྱི་རྟེན་མ་འཆའ། །ཟང་ཐལ་ཡིན་གྱི་རིས་མ་
འབྱེད། །ཁྱབ་གདལ་ཡིན་གྱི་ཕྱོགས་མ་འཛིན། །རང་ཉིད་ཡིན་ནོ་གཞན་མ་རེ། །བཅིངས་
གྲོལ་མེད་ཀྱི་རེ་མ་དོགས། །བཅོས་སུ་མེད་ཀྱང་རང་ཞིར་ཞོག །བསྒྲུབ་ཏུ་མེད་ཀྱི་ཅོགས་
ཀྱིས་སྡོད། །བཙལ་དུ་མེད་ཀྱི་ལྷན་ཀྱིས་སྡོད། །འདུ་འབྲལ་མེད་ཀྱི་དུས་མ་འདེབས། །སྐྱེ་
ཤི་མེད་ཀྱི་སྙེམས་མ་འཆའ། །སྒྱུ་མ་ལྟ་བུའི་དགོངས་པ་ལོངས། །ནམ་མཁའ་ལྟ་བུར་བློ་
ཐག་ཆོད། །དུས་གསུམ་རྒྱལ་བའི་དགོངས་པའི་བཅུད། །ང་ཡིས་སྨྲས་པ་སེམས་དགོངས་
དོན། །ཟབ་མོ་དོན་གྱི་གདམས་པ་འདི། །རིགས་དང་ལྡན་ཞིང་དམ་ལ་གནས། །ངང་རྒྱུད་
འཇམ་ལ་སྤྱོད་ལམ་མཛེས། །སྐྱེ་ཤིས་འཇིགས་ཤིང་བློ་དང་ལྡན། །ཚིག་ཕྱིར་མི་འབྲང་དོན་
ལ་མོས། །སྣང་ཕྱིར་མི་འབྲང་ཉམས་སུ་ལེན། །དངོས་ལ་མ་ཆགས་གཏོང་ལ་མོས། །དམ་
པའི་ཕྱོགས་སུ་སྲོག་མི་ཕངས། །ཟབ་མོའི་དོན་ལ་ངེས་ཤེས་སྐྱེ། །དེ་འདྲའི་བློ་ལྡན་སྐྱེས་
བུ་ལ། །ང་ཡི་རྗེས་འཇུག་རིག་འཛིན་གྱིས། །ལྷམ་མེའི་དགོངས་པ་སྙིང་ཕྱུང་ལ། །སྣོད་
ལྡན་བརྒྱུད་འཛིན་ཡིད་གཅུགས་པའི། །སེམས་ཀྱིས་བུ་ལ་སྒོ་གསུམ་ལྷུག །གང་ཞིག་བློ་
དང་མི་ལྡན་པའི། །སྐྱེ་ཤིས་མི་འཇིགས་དྲེགས་པའི་ཆོས། །དམ་པར་མི་འཛིན་རློམ་སེམས་
ཅན། །ཉམས་སུ་མི་ལེན་ཚིག་སོག་བྱེད། །རང་སྐྱོན་སྦས་ནས་གཞན་སྐྱོན་རྟོག །དོན་དང་
མི་ལྡན་རང་ཉིད་མཐོང་། །གཡོ་སྒྱུས་བསྡམས་ཤིང་འཛིན་པས་བཅིངས། །འདོད་པས་
ཐེབས་ཤིང་དྲེགས་པས་ནོན། །བཅུད་ལ་མོས་ཤིང་སྣོད་ལ་འཛེམས། །ཡོན་ཏན་འོག་འབྲུ་
ཐབས་ཀྱིས་ལེན། །ཁ་གསག་དང་འབྲེལ་ཕྱིར་ལམ་གཅོད། །ཕ་མེས་གསང་གཏམ་ཁྲོམ་དུ་
སྒྲོགས། །ངོ་སྨད་རྒྱལ་མཚན་རྩེ་ལ་ཕྱར། །ནོར་བུ་རིན་ཆེན་གཅལ་དུ་འགྲེམས། །རིན་ཆེན་
292



ཤེས་རབ་སྐྲ་རྩེ།
ཐག་པ་གཏེར་དུ་སྦེད། །དེ་ལྟ་བུ་ལ་མི་བསྟན་ཅིང་། །ཤིན་ཏུ་སྔ་ཞིང་གསང་བར་བྱ། །
ཐུགས་ཀྱི་དགོངས་པའི་བཅུད་ཕྱུང་ནས། །ཞལ་གྱི་གདམས་པའི་རྩལ་སྤྲུགས་པ། །ཤེས་
རབ་སྐྲ་རྩེའི་གདམས་པ་འདིས། །ལས་ཅན་རྗེས་སུ་འཛིན་པར་ཤོག །བཀྲ་ཤིས་པར་ཤོག །
293



གངས་ཅན་སྐྱེས་མའི་དཔེ་ཚོགས་ལས།
མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
༄༅། །སེམས་ཆོས་བསྲེ་བའི་བརྡ་ཞེས་བྱ་བ་བཞུགས་སོ། །་་
རྒྱལ་བའི་ཡུམ་ལ་ཕྱག་འཚལ་ལོ། །གསང་བ་བརྡ་ཆོས་ལ་བརྡར་བསྒྱུར་བ་ལས།
སེམས་ཆོས་བསྲེ་བའི་བརྡ་ལ་དོན་བཞི་སྟེ། སེམས་དང་ཆོས་སུ་བསྲེ་བའི་མན་ངག་དང་།
དེ་ལ་ཟུར་བསྡོངས་ཀྱི་མན་ངག་དང་། དེ་ལ་རྒྱབ་སྐྱོར་གྱི་མན་ངག་དང་། དེ་སྲངས་སུ་
གཞུག་པའི་མན་ངག་དང་བཞིའོ། །སེམས་དང་ཆོས་སུ་བསྲེ་བའི་མན་ངག་ལ་དོན་བཞི་སྟེ།
འཇུག་པ་སྐྱབས་འགྲོ་སེམས་བསྐྱེད། བྱིན་རླབས་ནམ་མཁའ་སྒོ་འབྱེད། སྒོམ་དྲན་པ་མེད་
ཅིང་ཡིད་ལ་བྱར་མེད་པ་དང༌། ལྟ་བ་བདུད་ཀྱི་སྤྱོད་ཡུལ་གྱི་དབང་དུ་མ་ཤོར་བ་དང་བཞིའོ། །
དང་པོ་འཇུག་པ་སྐྱབས་འགྲོ་སེམས་བསྐྱེད་ལ། སྐྱབས་སུ་འགྲོ་བའི་ཡུལ་བླ་མ་དང་སངས་
རྒྱས་བྱང་ཆུབ་སེམས་དཔའ་རྣམས་དང་། ཡི་དམ་གྱི་ལྷ་དང་། དཀྱིལ་འཁོར་ཕྱི་ནང་གི་ལྷ་
ཚོགས་ཐམས་ཅད་ནམ་མཁའ་ལ་བསམ་ལ། དེ་དག་ལ་མོས་པ་དང་གུས་པ་རྒྱ་ཆེན་པོ་བྱ།
ཕྱི་ནང་གསང་བའི་མཆོད་པ་རྒྱ་ཆེན་པོ་དབུལ། དེ་ནས་རྗེས་ཟློས་བྱ་བ་ནི། བླ་མ་རྡོ་རྗེ་ཊཱ་
ཀི་དང་། །སངས་རྒྱས་ཆོས་དང་དགེ་འདུན་དང་། །གཞན་ཡང་དཀྱིལ་འཁོར་ལྷ་ཚོགས་ལ། །
བདག་ནི་རྟག་ཏུ་སྐྱབས་སུ་མཆི། །སྡིག་པ་མི་དགེ་སོ་སོར་བཤགས། །དགེ་བ་ཀུན་ལ་རྗེས་
ཡི་རང་། །སངས་རྒྱས་བྱང་ཆུབ་ཡིད་ཀྱིས་བཟུང་། །བྱང་ཆུབ་མཆོག་ཏུ་སེམས་ནི་བདག་
གིས་བསྐྱེད་པར་བགྱི། །འགྲོ་ལ་ཕན་ཕྱིར་སངས་རྒྱས་མྱུར་དུ་འགྲུབ་པར་ཤོག །ཅེས་ལན་
གསུམ་བརྗོད་དོ། །
གཉིས་པ་བྱིན་རླབས་ནམ་མཁའ་སྒོ་འབྱེད་ནི། འོ་སྐོལ་འཁོར་བ་ཐོག་མ་མེད་པ་
ནས་ལུས་འདི་ཉིད་ལ་གཅེས་སྤྲས་སུ་བཟུང་ཞིང་། འདིའི་ཉ་རས་བདག་ཁམས་གསུམ་དུ་ ་
294.



སེམས་ཆོས་བསྲེ་བའི་བརྡ།
འཁོར་ཞིང་རྒྱུད་དྲུག་ཏུ་འཁྱམས། ད་ཡང་ལུས་འདིའི་ཞེས་པ་དང་མ་བྲལ་ན། ད་རུང་
འཁོར་བ་རུ་འཁྱམས་པར་འདུག་པས། ད་ནི་ལུས་ཁྱོད་པགས་པའི་རྒྱལ་མཚན། རུས་པའི་
དུམ་བུ་ལ་ཆུ་རྒྱུས་ཀྱི་དྲྭ་བ། རྣག་ཁྲག་གི་རྐྱལ་བ། མི་གཙང་བའི་རྫས་སུམ་ཅུ་རྩ་གཉིས་
ཀྱིས་གང་བ། ལུས་ཁྱོད་དང་དུར་ཁྲོད་ལ་ཁྱད་ཅི་ཡོད་སྙམ་དུ་བསམ་ལ། བློས་ལིངས་ཀྱིས་
དོར། ལུས་འདི་ལ་ཆགས་སུ་མེད་པས། རྐང་པ་ནས་ཡར་ལ་སེམས་ཀྱི་ངོ་བོ་འོད་ཀྱི་རྣམ་
པར་ཟུལ་ལུ་ལུ་བུན་ནུ་ནུ་དྲང་ངོ་། །དེ་ནས་སྙིང་ཁར་རྟོལ་བའི་དུས་སུའང་། སྔ་མ་ལྟར་
ལུས་འདི་ལ་སྔོན་བསྒྲངས། དེ་ནས་སྤྱི་བོ་ཀླད་པའི་སྟེང་རུས་པའི་འོག་ན་འོད་ཁྱིལ་ལི་ལི་
འདུས་པར་བསམ་ལ། ཡང་སྔ་མ་ལྟར་རྔན་གཅིག་བསྒྲུང་ངོ༌། །དེ་ནས་ཚངས་པའི་བུ་ག་
ཕྱེ་ལ། ཚངས་པ་ནས་བྱེའུ་འཕུར་བ་བཞིན་དུ། རིག་པ་ནམ་མཁའ་ལ་རྒྱངས་ཀྱིས་
འཕངས་ལ། ནམ་མཁའི་དབྱིངས་སུ་ནམ་མཁའ་གཉིས་སུ་མེད་པར་དཀྲུག་གིས་བསྲེས་
ལ་བཞག་གོ། །དེ་ཡང་མདོ་ལས། སྤྱི་གཙུག་རྣམ་པར་ལྟ་བ་ཞེས་བྱ་བའི་ཏིང་ངེ་འཛིན་ཡོད་
དོ་ཞེས་པའོ། །དེ་ཡང་ནམ་མཁའ་ལ་ཐོག་མཐའ་མེད། མཐའ་དབུས་མེད། དབྱིབས་དང་
ཁ་དོག་མེད་པ་ལྟར་སེམས་ཉིད་ལའང་ཐོག་མཐའ་དང་། མཐའ་དང་དབུས་མེད་དོ། །
གསུམ་པ་སྒོམ་དྲན་པ་མེད་ཅིང་ཡིད་ལ་བྱར་མེད་པ་ནི། དེའི་རྗེས་ལ་ཤེས་པ་རང་
བབས་སུ་ལྷན་གྱིས་བཞག་ལ། དེ་ལ་དགའ་བ་དང་ཞེན་པ་ཡིད་ལ་མི་བྱེད་ཅིང་། མི་དགའ་
བ་དང་སྡུག་བསྔལ་བ་ཡིད་ལ་མི་བྱེད། བདེ་སྡུག་ལ་སོགས་པ་གང་ཡང་ཆེད་དུ་མི་བྱེད་
པའོ། །དེ་ཡང་ཡིད་ལ་མི་འགྱུ་བ་ལྟ་བུ་མིན། དྲན་རྟོག་ཤར་ཚད་རྗེས་མེད་དུ་ཕྱལ་ཕྱལ་
གཏོང་བའོ། །མདོར་ན་སྒོ་ལྔའི་ཡུལ་ལ་རིག་པ་ཨ་ཕྱུངས་སེ་བཞག་པ་ལས་མེད་དོ། །སྐྱེ་
མེད་ཀྱི་ངང་དུ་རྩོལ་སྒྲུབ་དང་སྲོལ་ལ་ཞོག །མདོ་ལས་གང་དྲན་པ་མེད་ཅིང་ཡིད་ལ་བྱར་
མེད་པ་ནི་སངས་རྒྱས་རྗེས་སུ་དྲན་པ་ལ་སོགས་པ་གསུངས། འོ་ན་དེ་ལྟར་དྲན་མེད་དུ་
བཞག་པ་ལ་གོལ་སར་མི་ལྟུང་ངམ་སྙམ་ན། ནམ་མཁའ་ཀློང་ཡངས་ཀྱི་རྒྱུད་ལས། གང་
295



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ། ་
ཞིག་བསམ་གཏན་དམིགས་ཡོད་ན། །དེ་ནི་ངེས་པར་གཡང་ས་ཡིན། །ཅི་ཡང་ཡིད་ལ་མ་
བྱས་ན། །གོལ་སར་ལྟུང་བ་ཅི་ལ་ལྟུང་། །བསམ་མེད་ཀྱི་སྒོམ་པ་མ་ནོར་ན། །ཆོས་སྐུ་བྱང་
ཆུབ་ཐེ་ཚོམ་མེད་ཅེས་བྱའོ། །
དོན་བཞི་པ་ལྟ་བ་བདུད་ཀྱི་སྤྱོད་ཡུལ་དུ་མ་ཤོར་བ་ནི། བདུད་ངོས་བཟུང་བ་དང་།
བཅད་ཐབས་བསྟན་པའོ། །དང་པོ་བདུད་ངོས་འཛིན་པ་ནི། སྤྱིར་དཀར་པོ་དགེ་བའི་
ཕྱོགས་དང་། ལམ་ཏིང་ངེ་འཛིན་དང་། འབྲས་བུ་ཐོབ་པ་དང་། ཐམས་ཅད་མཁྱེན་པ་ལ་
བར་དུ་གཅོད་པ་ཐམས་ཅད་བདུད་དོ། །བྱེ་བྲག་ཏུ་ཕྱེ་ན་བཞི་སྟེ། ཐོགས་བཅས། ཐོགས་
མེད། དགའ་བྲོད། སྙེམས་བྱེད་ཀྱི་བདུད་དོ། །ཐོགས་བཅས་རྣམས་ནི། དགྲ་དང་གཉེན་
དང་ནོར་རྫས་ལ་བརྟེན་ནས་ཆགས་སྡང་གི་རྟོག་པ་རྣམས་སོ། །ཐོགས་མེད་ནི། འགོ་ནད་
ལ་སོགས་པ་ཉོན་མོངས་པའི་རྣམ་པ་རྣམས་སོ། །དགའ་བྲོད་ནི། དྲོད་རྟགས་དང་། ཉམས་
མྱོང་ལ་མངོན་པར་ཞེན་པ་རྣམས་སོ། །སྙེམས་བྱེད་ནི། ཡིད་གཉིས་དང་ཐེ་ཚོམ་དང་ཁུ་
འཕྲིག་གི་བློའོ། །གཉིས་པ་བདུད་བཅད་ཐབས་བསྟན་པ་ལ་གསུམ་སྟེ། རབ་ལྟ་བས་
བཅད་པ་ནི། སྣང་སྲིད་འཁོར་འདས་ཀྱི་ཆོས་ཐམས་ཅད་སེམས་སུ་ཤེས་ཤིང་། སེམས་ཅིའི་
ངོ་བོར་ཡང་མ་གྲུབ་པར་ཤེས་པས་བདུད་ཅེས་བྱ་བ་ཅེས་ལོགས་ན་ཏིལ་འབྲུ་གཅིག་ཙམ་
ཡང་མེད་དེ། རང་གི་སེམས་ཀྱི་རྣམ་འཕྲུལ་དུ་ཤེས་པའོ། ། ་་
འབྲིང་སྒོམ་པས་བཅད་པ་ནི། རྟོགས་པ་དེའི་ངང་དུ་རང་བབས་སུ་འཛིན་མེད་དུ་
ཕྱད་དེ། བུན་ནེ་གནས་པས། བདུད་ཀྱིས་གླགས་མི་རྙེད་དེ། སྟོང་པ་ཉིད་ཀྱིས་སྟོང་པ་ཉིད་
ལ་གླགས་མི་རྙེད་ཅེས་པ་ལ་སོགས་པ་གསུངས་སོ། །ཐ་མས་ཕུང་པོ་གཟན་དུ་བསྒྱུར་བ་ནི།
ལུས་འདི་ཉིད་ལ་ཆགས་པ་དང་འཛིན་པ་སྤངས་ཏེ། གཉན་ས་དང་རི་ཁྲོད་ལ་སོགས་པར་
དགོས་མེད་དུ་ལིངས་ཀྱིས་དོར་ལ། ལུས་ལ་ཆགས་པ་མེད་ན་ལུས་སེམས་གར་ཡང་བདེ།
སྣང་བ་སྒྱུ་མར་ཤེས་ན་ཚོགས་དྲུག་ལྷུག་པར་འཆར་གསུངས་སོ། ། །
296



སེམས་ཆོས་བསྲེ་བའི་བརྡ།
དོན་གཉིས་པ་དེའི་ཟུར་བསྡོངས་ཀྱི་གདམས་ངག་ལ། བདུད་བཞི་དང་གཅོད་
བཞིའི་སྒོ་ནས་དམིགས་པའི་ཡུལ་བསྟན་པ་དང་། གནད་བཞི་དང་ཆིངས་བཞིའི་སྒོ་ནས་
ཉམས་སུ་ལེན་པའི་ཐབས་བསྟན་པ་དང་། སྲུང་བ་དང་ལོག་ནོན་གྱི་སྒོ་ནས་བླང་བྱའི་སྤྱོད་
པ་བསྟན་པ་དང་། འཛིན་མེད་རང་གྲོལ་གྱི་སྒོ་ནས་འབྲས་བུ་བསྟན་པ་དང་བཞིའོ། །བདུད་
བཞི་ནི་སྔར་བསྟན་པའི་བཞི་པོ་དེ་ཡིན་ཞིང་། བཅད་ཐབས་བཞི་ནི། ཐོགས་བཅས་ཡུལ་
གྱི་འཁྲི་བ་བཅད་དེ་དགྲ་འདྲེ་ལ་ཞེ་སྡང་། གཉེན་དང་ནོར་རྫས་ལ་ཆགས་སེམས། དེ་དག་
གིས་གཉིས་འཛིན་གྱི་ཞེན་པ་སྤངས་བའོ། །ཐོགས་མེད་ཡིད་ཀྱི་འཁྲི་བ་བཅད་དེ། རྣམ་
པར་རྟོག་པ་ཅི་ཤར་བ་ཐམས་ཅད་ནམ་མཁའ་ལ་སྤྲིན་དེངས་པ་བཞིན་དུ། སེམས་ཉིད་སྟོང་
པའི་ངང་དུ་ཐིམ་ཞིང་ཡལ་བའོ། །དགའ་བྲོད་ཞེན་པའི་འཁྲི་བ་བཅད་དེ། ཉམས་དང་བྱིན་
རླབས་ལ་སོགས་པ་གང་ལའང་ཞེན་པ་དང་ང་རྒྱལ་བསྐྱེད་དུ་མེད་དེ། ཆགས་ན་ཡི་དམ་ལྷ་
ལ་ཆགས་ནའང་འཆིང་བས་སོ། །སྙེམས་བྱེད་བདག་གི་འཁྲི་བ་བཅད་དེ། ངའམ་བདག་ཏུ་
གྲུབ་པ་རྡུལ་ཙམ་ཡང་མེད་པར་རྟོགས་པའོ། ། ་ ་
གཉིས་པ་གནད་བཞི་ནི། གཉན་ས་དང་རི་ཁྲོད་འགྲིམས་པ་གནས་ཀྱི་གནད་ཡིན།
དེར་བསྡད་པས་རིག་པ་ཤུགས་ལ་ཆུན་པའོ། །ལུས་གནད་ལ་རྩ་བཞི་དང་ཞྭ་བཞི་གློད་པས།
དྲན་རྟོག་འགྱུས་ཀྱང་ནུས་པ་ཆུང་བའོ། །ཉམས་དབྱངས་བླངས་ནས་ཕཊ་ཀྱི་སྒྲ་བརྗོད་པ་
ནི་ངག་གི་གནད། སྒྲ་གྲག་སྟོང་དུ་ཤེས་པའི་དགོས་པའོ། །འདུ་ཤེས་བཤིགས་པ་སེམས་ཀྱི་
གནད། འདུ་ཤེས་རྣམ་པར་བཤིག་ནས་སྤོང་བ་ཕ་རོལ་འགྲོ་བའོ། །ཆིངས་བཞི་ནི། ན་ཚ་
སྡུག་བསྔལ་ལ་སོགས་ཅི་བྱུང་ཡང་ཐབས་གཞན་མི་བཙལ་ཏེ། གཉན་ས་དང་རི་ཁྲོད་
འགྲིམས་པ་ལ་བསླབ། དེའང་ལུས་སྲོག་ལ་གཅེས་འཛིན་དོར་ནས། ལུས་སྲོག་གཟན་དུ་
བསྒྱུར་བ་ལ་བསླབ། སྤྱོད་ལམ་དུས་ཐམས་ཅད་དུ་མ་བཅོས་ཤུགས་འབྱུང་དུ་སྤྱོད་པ་ལ་
བསླབ། དྲན་རྟོག་ཆགས་སྡང་ཐམས་ཅད་རྗེས་མེད་སྒྱུ་མ་ལྟ་བུ་ལ་བསླབ་བོ། །གསུམ་པ་
དེར་བ
ས་ཀྱང་ནུས་པ་ཆུང་པའི་དགོས་པའོ། །
།ཆིངས་བཞི་ནི། ན
297



.
..
གངས་ཅན་སྐྱེས་མའི་དཔེ་ཚོགས་ལས། ་མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
སྲུང་བ་དང་ལོག་ནོན་གྱི་སྒོ་ནས་ཉམས་སུ་བླང་བྱའི་སྤྱོད་པ་ལ་བཞི་སྟེ། ཐེག་ཆེན་ཟིལ་
གྱིས་མནན་པ། སྐར་ཆེན་ཐིབས་འོག་ཏུ་གཞུག་པ། ཤིང་ཆེན་རྩད་ནས་བཅད་པ། ལོག་
ཆེན་མཐའ་ལ་གཏད་པ་དང་བཞིའོ། །དང་པོ་ནི། ཐེག་པ་དང་གྲུབ་མཐའི་ལྟ་བ་ཕྱོགས་རེ་
ལ་མི་ལྟོས་པའོ། །གཉིས་པ་ནི་ལྷ་དང་སྔགས་ལ་མི་རེ་བའོ། །གསུམ་པ་ནི། རྟེན་འབྲེལ་
རྫ་ས་དང་ནུས་པ་སྔགས་དང་མོ་མ་དང་སྨན་དཔྱད་ལ་སོགས་པ་གང་ལའང་མི་ལྟོས་པའོ། །
བཞི་པ་ནི་ཆགས་སྡང་ལ་སོགས་པ་དང་འགོ་བའི་ནད་ལ་སོགས་པ་གང་ལའང་བསྲེས་ལ་
སླར་སྙེམས་དང་བྲལ་ལོ། །བཞི་པ་འཛིན་མེད་རང་གྲོལ་གྱི་སྒོ་ནས་འབྲས་བུ་བསྟན་པ་ནི།
ལུས་ལ་ལུས་སུ་མི་བཟུང་སྟེ། ལུས་བྱ་བྱེད་དང་བྲལ་བ་སྐྱེས་བུ་རྐང་ལག་བཅད་པ་བཞིན་
བཞག །ངག་སྨྲ་བརྗོད་དང་བྲལ་བ་ལྕེ་བཅད་པ་ལྟ་བུར་བཞག །ཡིད་ལ་ཡིད་དུ་མི་བཟུང་
སྟེ་ཡིད་དྲན་རྟོག་དང་བྲལ་བ་སྐྱེས་བུ་སྙིང་བཏོན་པ་བཞིན་དུ་བཞག་གོ། ། །
དོན་གསུམ་པ་དེའི་རྒྱབ་སྐྱོར་གྱི་གདམས་ངག་ལ་དོན་བཞི་སྟེ། ཤི་རུང་མ་ཤི་རུང་གི་
ལྟ་བ། ན་རུང་མ་ན་རུང་གི་སྒོམ་པ། ཁྱེར་རུང་མ་ཁྱེར་རུང་གི་སྤྱོད་པ། ཐོབ་རུང་མ་ཐོབ་
རུང་གི་འབྲས་བུ་དང་བཞིའོ། །ཤི་རུང་མ་ཤི་རུང་གི་ལྟ་བ་ནི། དབུགས་ཧྭ་ཟེར་བ་ཙམ་
ཡིན་ཏེ། སེམས་ལ་འཆི་རྒྱུ་མེད། ལུས་འབྱུང་བ་བཞི་ལས་གཡར་བ་ཡིན་པས་ནམ་ཡང་
འདོར། དེས་ན་འཆི་བ་དང་། འཇིགས་པ་དང་། ན་བ་དང་། ཉམ་ང་བ་ལ་ང་རྒྱུ་མེད་དོ། །
མ་ཇོ་མོའི་ཞལ་ནས། སྒྱུ་ལུས་ཕུང་པོ་འཁོར་ལགས་ཀྱང་། །རིག་པ་ཡེ་ཤེས་ཉམ་ང་མེད་
གསུངས་སོ། །གཉིས་པ་ན་རུང་མ་ན་རུང་གི་སྒོམ་པ་ནི། སེམས་ལ་ན་རྒྱུ་མེད་དེ་ནམ་
མཁའ་དང་འདྲ། ལུས་ལ་ན་རྒྱུ་མེད་དེ་ས་རྡོ་དང་འདྲ། ལུས་སེམས་ལ་ན་ཚས་མ་བཅིངས་
པར་དམིགས་མེད་ཀྱི་དོན་ཉམས་སུ་བླང་ངོ་། །གསུམ་པ་ཁྱེར་རུང་མ་ཁྱེར་རུང་གི་སྤྱོད་པ་ནི།
ལུས་སྲོག་ལ་གཅེས་འཛིན་སྤངས་ལ། འོ་ལྷ་འདྲེ་ཁྱེད་རྣམས་རིངས་ན་ད་ལྟ་ཁྱེར། མི་
རིངས་ན་ཁད་ཀྱིས་སྙམ་དུ་བློས་ལིངས་ཀྱིས་ཐོངས། ཅོག་གིས་ཞོག །ཆད་ཀྱིས་ཆོད། ལྷོད་
298



སེམས་ཆོས་བསྲེ་བའི་བརྡ།
ཀྱིས་གློད་པའོ། །ཅོགས་གཞོག་པ་ནི། ཚེ་འདིའི་བྱ་བ་དང་མདུན་མ་ཐམས་ཅད་ཅོགས་
གཞོག་བྱ་བའོ། །རྦད་ཆོད་ནི། བཟང་རྟོག་དང་ངན་རྟོག་ཐམས་རྦད་ཆོད་བྱའོ། །ལྷོད་གློད་
པ་ནི། ལུས་ངག་ཡིད་གསུམ་འཁྲུལ་པའི་རྗེས་སུ་མི་འབྲང་བར་ལྷོད་ཀྱིས་གློད་བྱ་བའོ། །
མདོར་ན་ལུས་ངག་ཡིད་གསུམ་འཛིན་མེད་དུ་ཨ་ཕྱལ་ལེ་གནས་པ་ལས་མེད་དོ། །
བཞི་པ་ཐོབ་རུང་མ་ཐོབ་རུང་གི་འབྲས་བུ་ནི། རེ་ཞིག་དོགས་པ་མེད་པའོ། །དོན་
བཞི་པ་དེ་སྲངས་སུ་འཇུག་པའི་མན་ངག་ལ་བཞི་སྟེ། བདུད་སློང་ཚད་ཆོ་འཕྲུལ་གྱི་
གདམས་ངག་དང་། མི་ལྡོག་པ་སྒོ་གཏན་གྱི་གདམས་ངག་དང༌། ལོག་ན་ལོག་ནོན་གཟེར་
བུའི་གདམས་ངག་དང་། དེ་ལྟར་ཉམས་སུ་བླངས་པའི་ཕན་ཡོན་གྱི་གདམས་ངག་དང་
བཞིའོ། །བདུད་སློང་ཚད་ཆོ་འཕྲུལ་གྱི་གདམས་ངག་ལ་དོན་བཞི་སྟེ། བདུད་ཀྱི་ངོ་བོ། ངེས་
ཚིག །དབྱེ་བ། བྱེད་ལས། བདུད་རང་གི་སྙེམས་སུ་ཐག་ཆོད་པས་དངོས་གྲུབ་ཏུ་འགྱུར་བ་
དང་བཞིའོ། །བདུད་ཀྱི་ངོ་བོ་ནི། གཉིས་སུ་འཛིན་པའི་སེམས། ངེས་ཚིག་ནི། ཐར་པའི་
ལམ་ལ་བར་དུ་གཅོད་པས་བདུད་དོ། །གཉིས་པ་བདུད་ཀྱི་དབྱེ་བ་ལ་བཞི་སྟེ། ཕྱིའི་བདུད།
ནང་གི་བདུད། གསང་བའི་བདུད། དེ་ཁོ་ན་ཉིད་ཀྱི་བདུད་དང་བཞིའོ། །ཕྱིའི་བདུད་ལ་
བཞི། ལྷའི་བུའི་བདུད། ཉོན་མོངས་པའི་བདུད། ཕུང་པོའི་བདུད། འཆི་བདག་གི་བདུད་
དང་བཞིའོ། །ནང་གི་བདུད་ལའང་བཞི་སྟེ། སྐྱེ་རྒས་ན་འཆི་བཞིའམ། འདོད་ཆགས་ཞེ་
སྡང་ང་རྒྱལ་ཕྲག་དོག་དང་བཞིའོ། །གསང་བའི་བདུད་ལའང་བཞི་སྟེ། ཐོགས་བཅས་
ཐོགས་མེད་དགའ་བྲོད་སྙེམས་བྱེད་དང་བཞིའོ། །དེ་ཁོ་ན་ཉིད་ལའང་བཞི་སྟེ། ལྟ་བ།
སྒོམ་པ། སྤྱོད་པ། འབྲས་བུ་དང་བཞི་ལ་ཞེན་པའོ། ། ་ ་ ་
གཞན་ཡང་ཕ་རོལ་ཏུ་ཕྱིན་པ་དྲུག་ལ་འཇུག་པའི་བདུད་ནི། སྦྱིན་པ་ལོངས་སྤྱོད་ཀྱི་
བདུད། ཚུལ་ཁྲིམས་ངལ་དུབ་ཀྱི་བདུད། བཟོད་པ་བརྟུལ་ཞུགས་ཀྱི་བདུད། བརྩོན་འགྲུས་
མཐར་ལྷུང་གི་བདུད། བསམ་གཏན་མངོན་ཞེན་གྱི་བདུད། ཤེས་རབ་དུག་རྒྱས་ཀྱི་བདུད་
299



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
དོ༑ ༑གསུམ་པ་བདུད་ཀྱི་བྱེད་ལས་ནི། བདུད་སྤྱི་བོར་ཞུགས་ནས་བྱིང་དུ་འཇུག །སྙིང་ལ་
ཞུགས་ནས་རྒོད་དུ་འཇུག །ཁ་ལ་ཞུགས་ནས་སྨྲར་འཇུག །སེམས་ལ་ཞུགས་ནས་བྱས་པ་
མེད་པར་རེ་ཆེར་འཇུག །བསོད་ནམས་ལ་ཞུགས་ནས་འཁོར་དང་ལོངས་སྤྱོད་འདུ་འཛི་ལ་
ཡེངས་སུ་འཇུག །ཆོས་ལ་ཞུགས་ནས་བཤད་པ་ལ་འཇོམས་སུ་འཇུག། །ལུས་ལ་ཞུགས་
ནས་ཆེ་འགྲན་ནམ་ཚུལ་འཆོས་འབྱུང་དུ་འཇུག །སྙེམས་ལ་ཞུགས་ནས་ཌཱ་ཀི་མ་ཡིས་ལུང་
སྟོན་པའམ། ཡི་དམ་ལྷ་རུ་བརྫུས་ནས་དགའ་བྲོད་ཀྱི་སྙེམས་སྐྱེ་རུ་འཇུག་གོ། །བཞི་པ་
བདུད་དེ་དག་རང་གི་སྙེམས་སུ་ཐག་ཆོད་ན་དངོས་གྲུབ་ཏུ་འགྱུར་བ་ལ་ཕྱི་ནང་གསང་བ་
གསུམ། ཕྱིའི་སྙེམས་ཐག་བཅད་པ་ནི། ཡུལ་མཛེ་རོ་དང་། ལྷོག་རོ་དང་། གོས་ཤི་གོས་དང་།
དམེ་གོས་དང་། ཟས་ཐབ་ཟས་དང་། གཞོབ་ཟས་ལ་སོགས་པ་ལ་སྙེམས་ཐག་བཅད་དོ། །
ནང་གི་སྙེམས་ཐག་བཅད་པ་ནི། བཟང་རྟོག་ངན་རྟོག་ལ་སོགས་པ་ཡིད་ལ་ཅི་ཤར།
ཅི་དྲན། ཅི་སེམས། ཅི་ཐོས། ཅི་རིག །ཅིར་སྣང་ཐམས་ཅད་རང་སེམས་སུ་ཐག་བཅད་དོ། །་
གསང་བའི་སྙེམས་ཐག་བཅད་པ་ནི། དཔེར་ན་ནམ་མཁའ་ལ་རྟོག་པ་དང་མི་རྟོག་པ་ལ་
སོགས་པའི་འཛིན་པ་གང་ཡང་མེད་པ་བཞིན་དུ། ཆོས་སུ་འཛིན་པ་ལ་སོགས་པ་རྟོག་པ་
་་ དང་མི་རྟོག་པའི་འཛིན་པ་གང་ཡང་མེད་པར། རྩིས་མེད་དུ་བོར་ལ་སྙེམས་མེད་དུ་བཞག་
གོ༑ ༑དེ་ལྟར་ཤེས་པ་རྟེན་མེད་འབྲེལ་མེད་དུ་གཉན་སར་ལྷན་གྱིས་བཞག་པས། མྱུར་ན་
ཞག་གསུམ། འབྲིང་ན་བཅུ། ཐ་མ་ཉི་ཤུ་ཚུན་ཆད་དུ། གདོན་སྣང་སྲིད་ཀྱི་ལྷ་འདྲེ་རྣམས་མ་
བཟོད་ནས་ཆོ་འཕྲུལ་སྣ་ཚོགས་འོང་། ཁྲོ་བ་དང་། བརྡེགས་པ་དང་། ལྷངས་ཀྱིས་འབོད་པ་
དང་། ཁྱོད་ཀྱི་དེ་ཆོས་མིན་ཟེར་བ་དང་། བློ་རྡོ་བརྡེགས་པ་དང་། རྒོལ་བ་དང་། འདྲུད་པ་
ལ་སོགས་པ་མི་འཚམས་པའི་ཆོ་འཕྲུལ་སྣ་ཚོགས་དེ་ལྟར་བྱུང་ན། ཤེས་པ་ཡེངས་པས།
དང་པོ་འདར་ཡེད་ཀྱིས་འོང་། དེ་ནས་ཆོ་འཕྲུལ་གང་བྱུང་དེ་ལ་ཤེས་པ་ལྷན་གྱིས་གཏད་
ནས་མ་ཡེངས་པར་བསྒོམས་པས་བློ་བདེ་ཡལ་གྱིས་འགྲོ། བག་དྲོ་འུར་གྱིས་འགྲོ། ཤེས་པ་
300



སེམས་ཆོས་བསྲེ་བའི་བརྡ།
བདེ་སིང་གིས་འགྲོ། ལྷ་འདྲེའི་ཆོ་འཕྲུལ་ཉལ་གྱིས་འགྲོ། ལུས་ཀྱི་ན་ཚ་ཆུང་དུ་འགྲོ། ཐ་
མར་གཉིས་ཀ་ཡལ་ནས་འགྲོའོ། །དེ་ནས་གཉན་ས་གཞན་དུ་སྤོ། དེ་ལྟར་སོང་ཙ་ན་བདུད་
ཆོས་ཉིད་དུ་ལྡོག་པ་བྱ་བ་ཡིན། བདུད་རྣམ་པར་ལྡོག་པ་ལས་ཡེ་ཤེས་སྐྱེ་བ་ཡིན། དུག་སྨན་
དུ་འགྱུར་བ་ཡིན། བདུད་ཁོལ་དུ་ཆུད་པ་ཡིན། བདུད་སློབ་དཔོན་དུ་སྤྲུལ་ནས་བྱུང་ཡང་།
གཟུགས་ཀྱི་རང་བཞིན་སྟོང་པ་ཡིན་པས། ཆོ་འཕྲུལ་ཇི་ལྟར་བྱུང་ཡང་ཤེས་པ་འགྱུར་མེད་
དུ་ལྷན་གྱིས་འཇོག་པ་ཡིན་ནོ། ། །
གཉིས་པ་མི་ལྡོག་པ་སྒོ་གཏན་གྱི་གདམས་ངག་ནི། ཉོན་མོངས་པ་ལ་འཇིགས་པ་
དང༌། སྐྱུག་བྲོ་བ་དང་། ཉམ་ང་བ་སོགས་མི་ཕོད་པ་སྙམ་བྱེད་པ་གང་ལའང་སྙིང་ཁམས་
བསྐྱེད་ལ། ལྟ་ཐོག་ནས་རིག་པ་ལ་ངར་བཏགས་ལ། ཉམ་ང་ན་ང་ཐོག་ཏུ་ཐོངས། འཇིགས་
ན་འཇིགས་ཐོག་ཏུ་སྒྱུར། སྐྱུར་བྲོ་ཐོག་ཏུ་བསྲེ། གང་མི་ཕོད་པ་སྙམ་བྱེད་པ་དེ་ཀ་ལ་ཐོག་
བརྫིས་བྱས་ལ། རང་སེམས་འདི་ལྷོད་ཀྱིས་གློད་ལ་བཞག་གོ། །རེ་དོགས་མེད་པར་
བཞག་གོ། །རྩིས་གདབ་མེད་པར་གར་སོང་ལེགས་སུ་བཞག་གོ། །
གསུམ་པ་ལོག་ནོན་གཟེར་བུའི་གདམས་པ་ལ་གཉིས་ཏེ། གཉན་གཅོད་བྱས་པས་
ལོག་པ་དང་། མཛེས་གཅོད་བྱས་པས་ལོག་པའོ། །གཉན་གཅོད་བྱས་པས་ལོག་ན།
གཉན་སར་ཕྱིན་ལ་ཤིང་གཉན་རྩད་ནས་བཅད། ཆུ་གཉན་གཏིང་ནས་དཀྲུག །ན་གཉན་
བརྐོ། བྲག་གཉན་གཤག་པ་ལ་སོགས་པ་བརྟུལ་ཞུགས་དྲག་པོའི་སྤྱོད་པ་བྱ། ཅིར་སྣང་
རང་གི་སེམས་སུ་ཐག་བཅད། སེམས་ལ་སྐྱེ་འགག་མེད་པར་ཐག་བཅད། སྐྱེ་འགག་མེད་
པ་ཆོས་ཀྱི་སྐུར་ཐག་བཅད། ཆོས་སྐུ་ངོས་བཟུང་མེད་པར་ཐག་བཅད། ཕན་གནོད་གང་
ཡང་ཡིད་ལ་མི་བྱེད་པར་དྲན་མེད་དུ་ལྷན་གྱིས་བཞག །འཛིན་མེད་དུ་ཕྱལ་གྱིས་བཏང་།
གཡས་མེད་དུ་ཤིགས་ཀྱིས་བཤིགས་ལ་བཞག །དེ་ལྟར་བཞག་པས་ཆོད་པ་ལ་དགའ་བའི་
བློ་མེད་པར་བཞག་གོ། །མཛེས་གཅོད་བྱས་པས་ལོག་ན། སྔར་གྱི་མཛེ་པོ་དེའི་རང་གི་
301



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
ཟས་ཟ། གོས་གྱོན་ལ། ཁ་འཕྲོ་བསྲེ་སྟེ་གོང་བཞིན་དུ་བཞག་གོ། །
བཞི་པ་དེ་ལྟར་ཉམས་སུ་བླངས་པས་ཕན་ཡོན་ནི། ཆུ་མིག་གཉན་པོ་བརྒྱ་རྩ་བརྒྱད་
བཙལ་ནས་ལུས་རོ་བཞིན་དུ་ལན་རེ་བསྒྱུར་ན་གནས་སྐབས་སུ་ལུས་ནད་གདོན་ལས་
གྲོལ་ཞིང་མཐར་ཐུག་ཏུ་ཕྱིར་མི་ལྡོག་པའི་ས་ནོན་པར་འགྱུར་རོ། །གསང་བ་བརྡ་ཆོས་ལ་
བརྡར་བསྒྱུར་བ་ལས། སེམས་ཆོས་བསྲེ་བའི་བརྡ་ཞེས་ཀྱང་བྱ། སྒོམ་ཁྲིད་བཅུ་དྲུག་པ་
ཞེས་ཀྱང་བྱ། ཕ་རོལ་ཏུ་ཕྱིན་པའི་སྙིང་པོ་དོན་བཞི་མ་ཞེས་ཀྱང་བྱའོ། །བླ་མ་འཁྲུལ་ཞིག་
ཁམ་བུ་ཡལ་ལེས་འདི་ལ་ཚིགས་ཅན་དུ་མཛད་སྐད། ཨི་ཏི།། །།སརྦ་མངྒ་ལཾ། །
302



༄༅། །སྡེ་སྐོར་བཅུ་བདུན་བཞུགས་པ་ལགས་སོ། །
ཡུམ་ཆེན་མོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་ཕྱག་འཚལ་ལོ། །དེ་ལ་ཡུམ་ཆེན་མོ་
ཞེས་པའི་དོན་ནི། རང་རིག་པ་བྱང་ཆུབ་ཀྱི་སེམས་འཁོར་འདས་ཡོངས་ལ་ཁྱབ་པས།
དབྱིངས་རྣམ་པར་དག་པའི་དོན་འདི་ཀ་ཡིན་དེའི་གོ་བ་ནི། དུས་གསུམ་གྱི་སངས་རྒྱས་
ཐམས་ཅད་ཀྱང་། སེམས་ཉིད་རྣམ་པར་དག་པའི་དབྱིངས་འདི་ཉིད་ལས་སྐུ་བལྟམས་པ་
ཡིན། དེ་བཞིན་གཤེགས་པའི་སྟོབས་དང་། རྫུ་འཕྲུལ་དང་། ཡོན་ཏན་ཐམས་ཅད་བསྐྱེད་
པའི་གཞི་ཡང་འདི་ཡིན། དམ་པའི་ཆོས་ཐམས་ཅད་འབྱུང་བའི་གནས་ཀྱང་སེམས་ཉིད་
རྣམ་པར་དག་པ་འདི་ཡིན་པའི་དོན་གྱིས་ཡུམ་ཆེན་མོ་ཞེས་བྱའོ། །དོན་དེ་ཉིད་ངོ་སྤྲད་པས་
རང་གི་སེམས་ཉིད་ཡིན་པར་ངོ་ཤེས་ཤིང་། ཡིད་ཆེས་ཁོང་དུ་ཚུད་པ་དེ་ལ་ཤེས་རབ་ཅེས་
བྱའོ། །་་
ངོ་བོ་རྩོལ་སྒྲུབ་དང་བྲལ་བར་རྟོགས་ཤིང་། ཉམ་ང་མེད་པའི་གདེང་དང་ལྡན་པ་དེ་
ལ་ཕ་རོལ་ཏུ་ཕྱིན་པ་ཞེས་བྱའོ། །དོན་དེ་ལྟར་ཐོག་ཏུ་འགེལ་བ་དེ་ལ་དད་པ་བརྩོན་འགྲུས་
མོས་གུས་གསུམ་གྱིས་ལ་འདའ་བ་ཡིན་ནོ། །དེ་ལྟར་དོན་རྟོགས་པ་ནི། རང་སེམས་བླ་མའི་
ངོ་བོ་ཡུམ་ཆེན་མོའི་བདག་ཉིད་དེ་ལ་ཕྱག་འཚལ་བ་ཡིན་ནོ། །དེ་ལྟར་ཨ་མ་ཇོ་མོའི་
གདམས་ངག་དོན་དང་མི་འགལ་བར་གདམས་པ་ལ་ལྔ་སྟེ། བཀའ་དང་མི་འགལ་བར་
བསྟན་པ་དང་གཅིག །ལུང་དང་མི་འགལ་བར་བསྟན་པ་དང་གཉིས། རིག་པ་དང་མི་
འགོལ་བར་བསྟན་པ་དང་གསུམ། རྟོགས་ན་ཆོས་ཉིད་ཀྱི་དོན་གཅོད་ཡུལ་དུ་བསྟན་དང་
བཞི། མ་རྟོགས་ན་བདུད་ཀྱི་གཅོད་ཡུལ་དུ་བསྟན་པ་དང་ལྔའོ། །
303



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
༈ དང་པོ་ནི་ཆོས་འདི་བཀའ་ཡིན་ནམ་ཞེ་ན། བཀའ་ཁོ་ནའང་མིན་བཀའ་ནི་ཕུན་
སུམ་ཚོགས་པ་ལྔའི་སྒོ་ནས་འཆད་ཅིང་སྟོན། འདིར་ཤེས་རབ་ཀྱི་ཕ་རོལ་ཏུ་ཕྱིན་པའི་དོན་
རང་གི་སེམས་ཡིན་པར་ཤེས་པས། བཀའ་དང་མི་འགལ་ལོ། ། །
༈ གཉིས་པ་ལུང་ཡིན་ནམ་ཞེ་ན། ལུང་ཁོ་ནའང་མིན་ཏེ། ལུང་ནི་འགྲེལ་པ་ལ་
བསྟེན་ནས་འཆད་ཅིང་སྟོན། འདིར་སྙིང་པོའི་དོན་ལ་ཡིད་ཆེས་ནས་དོན་ཉམས་སུ་མྱོང་
བས་ལུང་དང་མི་འགལ་ལོ། ། །
༈ གསུམ་པ་རིག་པ་ཡིན་ནམ་ཞེ་ན། རིག་པ་ཁོ་ནའང་མིན་ཏེ། རིག་པ་ནི་རྒྱུད་ལུང་
མན་ངག་དང་མི་སྦྱོར་རིག་ཆོས་ཀྱང་དུ་འཆད་དོ། །འདིར་ཨ་མ་ཇོ་མོས་སྙིང་པོའི་དོན་ཁོང་ ་
དུ་ཆུད་ནས་ཐུགས་ལ་ཤར་བས་རིག་པ་དང་མི་འགལ་ལོ། ། ་ .
༈ འོ་ན་ཆོས་འདི་གང་ཡིན་ཞེ་ན། འདི་ནི་སྙིང་པོའི་དོན་གཏན་ལ་འབེབས་པ་ཡིན་
པས། མན་ངག་ཏུ་ངོས་ཟུང་ངོ༌། །དོན་ཡང་ཚེགས་ཆུང་ལ་དོན་ཆེ། གནད་དུ་ཐེམས་པས་ན་
མན་ངག་གོ། །རྣམ་པར་ཐར་པའི་སྒོ་གསུམ་ཉམས་སུ་མྱོང་བས་ན་མན་ངག་ཡིན། དུས་ཕྱི་
དུས་སུ་སྨོན་ལམ་གདབ་མི་དགོས་པས་མན་ངག་ཡིན། བླ་མས་སློབ་མ་ལ་ཐུགས་ཕྱུང་ནས་
གདམས་ངག་ཞལ་དུ་སྟོན་ནས་གནང་བས་ན་མན་ངག་གོ། །
༈ བཞི་པ་དེ་ལྟར་བླ་མའི་མན་ངག་གོ། །དོན་གོ་ཞིང་རྟོགས་ནས་ཉམས་སུ་མྱོང་བ་ལ།
བདུད་ཡེ་ཤེས་སུ་འཆར། ཡུལ་ཆོས་ཉིད་དུ་གཅོད་པའོ། །
་ ༈ ལྔ་པ་གདམས་ངག་གི་དོན་གོ་མ་རིག་ན་ཚིག་ལ་མཁས་ཀྱང་རང་རྒྱུད་དུ་བཟུང་
ནས། རྟོགས་པ་བདུད་དུ་བབས་ཏེ། ཉོན་མོངས་བདུད་ཀྱི་གཅོད་ཡུལ་དུ་སོགས་པའོ། །
དེས་ན་གདམས་པ་མ་ནོར་བར་གདམས་པ་གལ་ཆེའོ། །དེ་ལ་གདམས་པའི་གནད་འགྲོལ་
བ་ལ། སྡེ་སྐོར་བཅུ་བདུན་གྱིས་སྟོན་ཏེ། དེ་ལ་རྩ་བའི་ཚིག་བཞི་ཉམས་སུ་བླང་བའི་ཚིག་
བཅུ་གསུམ་གྱིས་སྟོན་ཏེ། དང་པོ་རྩ་བའི་ཚིག་བཞི་ནི། འཇུག་པ་སྐྱབས་འགྲོ་སེམས་
304



སྡེ་སྐོར་བཅུ་བདུན།
བསྐྱེད། བྱིན་རླབས་ལུས་སེམས་དབྲལ་བ། སྒོམ་པ་དྲན་པ་མེད་ཅིང་ཡིད་ལ་བྱར་མེད་པ།
ལྟ་བ་བདུད་ཀྱི་གཅོད་ཡུལ་དུ་མ་ཤོར་བ་དང་བཞིའོ། །
༈ ཉམས་སུ་བླངས་པའི་ཚིག་བཅུ་གསུམ་ལ། ཉོན་མོངས་པའི་བདུད་འདུལ། ཕུང་
པོའི་བདུད་འདུལ། ལྷའི་བུའི་བདུད་འདུལ། འཆི་བདག་གི་བདུད་འདུལ། འདྲེ་གཉིས་ཀྱི་
བདུད་འདུལ། ཐོགས་བཅས་ཐོགས་མེད་གཉིས་འདུལ། རབ་ལྟ་བས་ཐག་གཅད། འབྲིང་
སྒོམ་པས་ཉམས་སུ་བླང་། ཐ་མས་ཕུང་པོ་གཟན་དུ་བསྒྱུར། གཉན་ཐོག་ཏུ་གཉན་དབབ།
ནད་ལོག་བྱུང་ན་བཅོས་ལོག་བྱ། རང་ངམ་གཞན་ལ་བྱིན་རླབས་ཇི་ལྟར་བྱ་བ་དང་། དེ་
ལྟར་སྡེའི་སྐོར་བཅུ་བདུན་དུ་བསྐོར་བའོ། །
་ ་
༈ དེ་ལ་དང་པོ་འཇུག་པ་སྐྱབས་འགྲོ་སེམས་བསྐྱེད་ནི། དེའང་ལས་འཕྲོའི་དབང་
གིས་ཆོས་སྒོར་ཞུགས་པ་ལོག་པ་དང་མ་ལོག་པ་གཉིས་ལས། ལོག་པ་ནི་གྲུབ་མཐའ་བློས་
བསྒྱུར་ཡང་རྩོལ་བ་ལ་རག་ལས་དགོས་ཏེ། རེ་བ་ཁ་ལན་དང་བཅས། དགག་སྒྲུབ་སྤང་
ཐོབ་དང་བཅས། ཕྱི་ནང་རེ་དོགས་དང་བཅས། ཕྱི་བསྐལ་པ་ལ་གྲངས་སུ་འཛིན། ནང་མི་
ཚེ་ལ་གྲངས་སུ་འཛིན། འབྲས་བུ་སངས་རྒྱས་དགུག་པ་དེ། ཐེག་པ་དམན་པས་འཇུག་པའི་
ལོག་པ་ཡིན། མ་ལོག་པ་ནི་སྤྱིར་ཐེག་པ་ཆེན་པོའི་སྒོར་ཞུགས་ནས། སེམས་ཉིད་རང་བྱུང་
གི་ཡེ་ཤེས་གཏན་ལ་ཕབ་པར། ཕྱི་རྩོལ་བ་ལ་རག་མ་ལས། ནང་སེམས་འཛིན་ལ་རག་
ལས། ཆོས་ཉིད་ཀྱི་དོན་གཏན་ལ་ཕེབས་པ་ནི་ཆོས་ཀྱི་འཇུག་སྒོ་མ་ལོག་པ་ཡིན། ཁྱད་པར་
དུ་ཨ་མ་ཇོ་མོའི་གདམས་ངག་གི་སྒོར་ཞུགས་པ་ནི། སྣང་སྲིད་གཞིར་བཞེངས་སུ་ཉམས་སུ་
བླངས་ནས། གང་ཟག་ཐོག་འགེལ་དུ་ཉམས་ལེན་གྱི་བསད་མཐུ་བཏང་བས། འབྲས་བུ་ཕྱི་
དུས་སུ་མི་འཇོག་པར་མངོན་དུ་གྱུར་པ་དེ་ཆོས་ཀྱི་འཇུག་སྒོ་མ་ལོག་པའོ། །
༈ སྐྱབས་འགྲོ་ནི་ཕྱིའི་སྐྱབས་འགྲོ་དང་། ནང་གི་སྐྱབས་འགྲོ་དང་། གསང་བའི་
སྐྱབས་འགྲོ་གསུམ་དུ་ཤེས་པར་བྱའོ། །
305



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
༈ སེམས་བསྐྱེད་ནི། སྨོན་པ་སེམས་བསྐྱེད། འཇུག་པ་སེམས་བསྐྱེད། དོན་དམ་
གསུམ་དུ་ཤེས་པར་བྱའོ། །
༈ བྱིན་རླབས་ལུས་སེམས་དབྲལ་བ་ནི། ལུས་ཀྱི་གཅེས་འཛིན་བཏང་དགོས།
དེའང་ལུས་ཀྱི་བདག་པོ་འདི་མ་ཤི་བ་ནས་རོ་སྟོད་རོ་སྨད་ལུས་པོ་ཕུང་པོ་ཟེར་ནས་མི་རྟག་
པའི་མིང་དུ་གདའ་བས། སྒྱུ་ལུས་གཟུགས་ཀྱི་ཕུང་པོ་འདི། གཉའ་རེངས་བདག་ཏུ་རེངས་
པས་མི་ཕན། ནམ་ཞིག་གཡར་པོ་ཁུངས་སུ་གཏོད་དགོས་པ་ཡིན། དེའང་ཤ་ས་ལ་གཏོད།
རུས་རྡོ་ལ་གཏོད། ཁྲག་ཆུ་ལ་གཏོད། དྲོད་མེ་ལ་གཏོད། དབུགས་རླུང་ལ་གཏོད། དེ་ལྟར་
ལུས་འབྱུང་བཞི་གཡར་པོ་རང་གྲོལ་དུ་གཏད་ལ། གཅེས་འཛིན་གྱི་ཞེན་པ་བསྒྲལ་ལོ། །དེ་
ནས་ཕུང་པོ་ལ་གཞིག་འགྲེལ་བྱས་ཏེ། བདག་གི་ལུས་འདི་མི་གཙང་བའི་གོང་བུ། སྣག་
ཁྲག་གི་ཐུམ་བུ། ཆུ་སེར་གྱི་རྐྱལ་པ། རུས་པའི་དུམ་བུ། ཆུ་རྒྱུས་ཀྱི་དྲ་བ། འབུ་སྲིན་གྱི་གྲོང་
ཁྱེར། ཤིག་སྲོའི་ཚང་ཚིང་། མི་རྟག་འཇིག་པའི་རང་བཞིན་འདི་ལ། བདག་གིས་འདུ་ཤེས་
བདུན་དང་ལྡན་པར་ལྟ་སྟེ། ལུས་ནི་རོའི་འདུ་ཤེས། རྣམ་པར་ཚིག་པའི་འདུ་ཤེས། རྣམ་
པར་ཟོས་པའི་འདུ་ཤེས། རྣམ་པར་བམ་པའི་འདུ་ཤེས། རྣམ་པར་སུངས་པའི་འདུ་ཤེས།
རྣམ་པར་འབུ་ཅན་གྱི་འདུ་ཤེས། རྣམ་པར་འཐོར་བའི་འདུ་ཤེས་ཅན་དུ་འདུག་པས། བདུད་
དང་ལོག་འདྲེན་བགེགས་ཀྱི་ཚོགས་རྣམས་དང་། ཤ་དང་ཁྲག་ལ་རྔམ་པ་རྣམས་ལ།
འཕངས་སེམས་མེད་པར་སྦྱིན་ནོ། །རིངས་ན་རྗེན་པར་ཟོ། མི་རིངས་ན་ཚོས་ལ་ཟོ། ཤ་
འདོད་ན་ཤ་ལ་ཟོ། ཁྲག་འདོད་ན་ཁྲག་ལ་འཐུང་། རུས་འདོད་ན་རུས་ལ་འཆོས་སྙམ་དུ།
ཕུང་པོ་གཟན་དུ་ལིངས་ཀྱིས་བསྒྱུར་རོ། ། ་ ་ །
༈ དེ་ནས་འཁོར་བ་ལ་སྐྱོ་བ་བསྐྱེད་པའི་དུས་ཡིན་ཏེ། བདག་གི་ལུས་འདིའང་དེ་ལྟ་
བུའི་ཆོས་ཅན། དེ་ལྟ་བུའི་རང་བཞིན་ཅན། དེ་ལྟ་བུའི་མཚན་ཉིད་ཅན། དེ་ལྟ་བུའི་ངང་
ཚུལ་ཅན་ལས་མ་འདས་པའོ་སྙམ་དུ་བསམ་མོ། །དེ་ལྟར་ལུས་ཀྱི་ཞེན་པ་གཅད་ནས།
306



སྡེ་སྐོར་བཅུ་བདུན།
སེམས་ཀྱི་རང་བཞིན་ནམ་མཁའ་ལྟ་བུ་དེ། རྒྱུ་དང་རྐྱེན་ལས་མ་གྲུབ། ཕྱོགས་དང་རིས་སུ་
མ་གྲུབ། དངོས་པོ་དང་མཚན་མར་མ་གྲུབ། དབྱིབས་དང་ཁ་དོག་ཏུ་མ་གྲུབ། ཕྱི་དང་ནང་
དུ་མ་གྲུབ། མཐའ་དང་དབུས་སུ་མ་གྲུབ་པའོ། །
༈ དེ་ལ་གདམས་ངག་ལག་ལེན་དུ་བསྟན་པ་ནི། ལུས་སྐད་ཅིག་ལངས་ལ། རྐང་པ་
གཉིས་བཤིབས། ལག་པ་གཉིས་སྨིན་ཕྲག་ཏུ་ཐལ་མོ་སྦྱར། རིག་པ་མི་དྲན་དགུ་དྲན་འདི།
རྐང་པའི་མཐིལ་ནས་ཡར་དྲངས་ཏེ། སྤྱི་བོ་ཚངས་པའི་བུ་ག་ན་ཡར་བུན་བཏང་ངོ༌། །
དེ་ལྟར་ཕྱིའི་ནམ་མཁའ་དང་། ནང་གི་ནམ་མཁའ་གཉིས་ཀྲུག་གིས་བསྲེའོ། །བློ་རྒྱ་
བསྐྱེད་ལ། རིག་པ་བློས་ཁྱབ་ཚད་དུ། ཁྱབ་བརྡལ་དུ་ཤིགས་སེ་བཏང་ངོ་། །དེ་ལྟར་ལུས་
སེམས་ཕྲལ་ལ། ཤེས་པ་རྟེན་མེད་དུ་བཏང་ངོ༌། །དེའི་ངང་ལ་ཉམས་དགའ་ཡལ་ལེ། བག་
དྲོ་འུར་རེ། བློ་བདེ་འབོལ་ལེ། ཤེས་པ་བདེ་སྟོང་དུ་ཧྲིལ་ལེ་འཇོག་པ་ཡིན་ནོ། །དེ་ལྟར་དུ་
ལུས་ལ་སེམས་མ་ལྟོས། སེམས་ལ་ལུས་མ་ལྟོས། ལུས་སེམས་གཉིས་ལ་ཤ་ཚ་དང་བརྩེ་
གདུང་མེད་པར་ལིངས་བསྒྱུར་བ་ཡིན་ནོ། །དེ་ལྟར་ཉམས་སུ་མྱོང་ཙ་ན། བློ་རེ་དོགས་
ཐམས་ཅད་དང་བྲལ་ནས། གང་ལའང་ཉམ་ང་བ་མེད་པ་དེ་ལྟ་བ་ཡིན་ནོ། །ཅི་ལའང་
དངོས་པོར་མི་འཛིན་པ་དེ་སྒོམ་པ་ཡིན། རྟོག་པ་བཙན་ཐབས་སུ་གཅོད་པ་དེ་སྤྱོད་པ་
ཡིན་ནོ། ། .
གཞན་ལ་རག་མ་ལས། ཡེ་ནས་རང་བྱུང་དུ་གྲུབ་པ་དེ་འབྲས་བུ་ཡིན་ནོ། །དེ་ལྟར་
རྟོགས་པའི་རྟེན་གྱི་གང་ཟག་དེ་ལ་དབང་བཞི་དུས་གཅིག་ལ་རྫོགས་ཏེ། ལུས་ལ་སྲུང་བ་
མི་དགོས། གཉེན་པོ་དང་རྫས་ལ་རག་མ་ལས། ལུས་རྟོག་པའི་དབང་དུ་མི་འགྲོ་བས། ཕྱི་
བུམ་པའི་དབང་མ་བསྐུར་བར་རང་ལ་རྫོགས་སོ། །སེམས་རང་བྱུང་གི་ཡེ་ཤེས་ལ་གསལ་
འགྲིབ་མེད་པས། ནང་ཡི་དམ་ལྷའི་དབང་མ་བསྐུར་བར་རང་ལ་རྫོགས་སོ། །རྣམ་རྟོག་
བཟང་ངན་གྱི་སྐྱོན་གྱིས་མ་གོས་པས། གསུམ་པ་ཤེས་རབ་ཡེ་ཤེས་ཀྱི་དབང་མ་བསྐུར་བར་ .
307



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
རང་ལ་རྫོགས་སོ། །དོན་སྨྲ་བསམ་བརྗོད་དུ་མེད་པའི་དོན་ཤེས་པས། བཞི་པ་ཚིག་དབང་
རིན་པོ་ཆེ་མ་བསྐུར་བར་ཐོབ་བོ། །དེ་ལྟ་བུའི་རྟེན་གྱི་གང་ཟག་དེ། ཨ་ར་ཧན། བྱ་བ་བྱས།
ཟག་པ་ཟད། ཁུར་བོར། རང་གི་དོན་རྗེས་སུ་ཐོབ་བོ། །དེ་སྐད་དུའང་། སྡུད་པ་ལས། ཤེས་
རབ་ལྡན་པ་མཁའ་ལ་བྱ་བཞིན་རྣམ་པར་རྒྱུ་ཞེས་སོ། །སྒོམ་པ་དྲན་པ་མེད་ཅིང་ཡིད་ལ་
བྱར་མེད་པ་ནི། དེའང་སྒོམ་པ་རྣམ་པ་བཞི་སྟེ། མཚན་མའི་འཛིན་སྒོམ། དྲན་མེད་ཀྱི་
ཡེངས་སྒོམ། ལྟ་བའི་ངང་སྒོམ། རིག་པའི་ཀློང་སྒོམ་དང་བཞིའོ། །
༈ དང་པོ་ནི། དམིགས་པའི་རྟེན་ཞིག་མདུན་དུ་བཞག་ལ། སེམས་གཞན་དུ་མི་འཕྲོ་
བར། ཧྲིལ་ལེ་གཏད་ལ་བཞག་གོ། ། །
༈ གཉིས་པ་འདས་པའི་རྗེས་མི་གཅད། མ་འོངས་པའི་སྔོན་མི་བསུ། ད་ལྟར་གྱི་
ཤེས་པ་ལ་ཆེད་དུ་མི་འཛིན། བྱར་མེད་ངང་དུ་སྒོམ་མེད་དུ་ལྷན་ནེ། འཛིན་མེད་དུ་ཤིགས་སེ།
ཀུན་ཁྱབ་བརྡལ་བ་ཆེན་པོའི་ངང་ལ་གལ་མ་མཆིས་སུ་ཟོམ་མེ་འཇོག་པ་ཡིན་ནོ། །
༈ གསུམ་པ་ནི། ཚོགས་དྲུག་གི་སྣང་བ་ཇི་ལྟར་ཤར་ཡང་། སྣང་ལ་རང་བཞིན་མེད་
པ་ཆུ་ནང་གི་ཟླ་བ་ལྟ་བུ། ཆགས་སྡང་རྗེས་མེད་དུ། ཕྱལ་ལེ་ཤིགས་སེ། གསལ་ལ་འཛིན་
མེད་དུ་ཉམས་སུ་ལེན་པ་ཡིན་ནོ། །
༈ བཞི་པ་ནི། རིག་པའི་ཀློང་སྒོམ་ནི། སྣང་སྲིད་འཁོར་འདས་ཐམས་ཅད་རིག་པའི་
ཀློང་ཡིན་པས། བདེ་སྟོང་རྩ་བྲལ་རིག་པ་ཟང་ཐལ་དུ་ཉམས་སུ་ལེན་པ་ཡིན་ནོ། །དེ་ལྟར་
ཉམས་སུ་བླངས་པས། རིག་པ་ཀློང་ཡངས་ཀྱི་ཉམས་རྒྱུད་ལ་འཆར་བ་ཡིན་ནོ། །ལྟ་བ་
བདུད་ཀྱི་གཅོད་ཡུལ་དུ་མ་ཤོར་བ་ནི། དེའང་ལྟ་བ་ལ་གཉིས་ཏེ། འཇིག་རྟེན་པའི་ལྟ་བ་ ་
དང༌། འཇིག་རྟེན་ལས་འདས་པའི་ལྟ་བའོ། །དང་པོ་ལ་གཉིས་ཏེ་ལོག་པ་མུ་སྟེགས་པའི་ལྟ་
བ་དང་། རང་རྒྱུད་སོ་སོ་སྐྱེ་བོའི་ལྟ་བའོ། །དང་པོ་ལ་ལྟ་ལོག་སུམ་བརྒྱ་དྲུག་ཅུ་གསུངས་ཏེ།
རྟག་ཆད་གཉིས་སུ་འདུས་སོ། ། །
308



སྡེ་སྐོར་བཅུ་བདུན།
༈ གཉིས་པ་ནི། སོ་སོའི་སྐྱེ་བོ་རིགས་རྒྱུད་བྱས་པའི་ལག་རིས། འཕྲལ་གྱི་འཇོམ་ཆ།
དེ་རྣམས་རློམ་སེམས་སུ་ཁྱེར་ནས་རྙིང་པ་འདེགས་པ་རྣམས་ཡིན། དེ་ལྟར་འཇིག་རྟེན་པའི་
ལྟ་བ་དེ་དག་ཐམས་ཅད་བདུད་རང་ཁ་མ་ཞུགས་པའི་ལྟ་བ་ཡིན། འཇིག་རྟེན་ལས་འདས་
པའི་ལྟ་བ་ནི། གང་ཟག་དྲེགས་པའི་དབང་གིས་རྒྱུད་ལུང་མན་ངག་གསུམ། ཐོས་བསམ་
སྒོམ་གསུམ་ལ་བློ་སྦྱོང་སྟེ། ཆོས་ང་མཁས་ལྟ་བ་ང་མཐོ་སྒོམ་པ་ང་ཟབ། བསོད་ནམས་ང་ཆེ་
སྙམ་ནས། ཆོས་ལ་རས་ཆོད་བྱེད་པ་རྣམས་ནི། ལྟ་བ་བདུད་ཀྱི་གཅོད་ཡུལ་དུ་ཤོར་བའོ། །
དེ་ལས་འདི་ཡང་དག་པའི་དོན་མ་མཐོང་བའི་ཡུལ་དང་བྲལ་བས། ལྟ་རུ་མེད་པར་ཐག་
ཆོད། ཆོས་ཉིད་ཀྱི་དོན་ལ་བཅོས་སུ་མེད་པས། སྒོམ་དུ་མེད་པར་ཐག་ཆོད། སེམས་ཉིད་
ཀྱི་དོན་ལ་ངོ་བོ་མ་གྲུབ་པས། སྤྱད་དུ་མེད་པར་ཐག་ཆོད། ཕ་རོལ་ཏུ་ཕྱིན་པའི་དོན་ལས་ཀྱི་
དབང་དུ་མི་འགྲོ་བས་བདུད་ཀྱི་གཅོད་ཡུལ་དུ་མ་ཤོར་བའོ། །དེ་རྣམས་ནི་རྩ་བའི་ཚིག་ ་
བཞིའོ། །བདུད་མེད་དུ་བཞག་གོ། ། ། །
༈ བདུད་བཞིའི་འདུལ་ཐབས་ལ། དང་པོ་ཉོན་མོངས་པའི་བདུད་འདུལ་བ་ནི།
ཐོག་མའི་དུས་སུ་དཔལ་ཀུན་ཏུ་བཟང་པོ་དེས། དགེ་བ་ཏིལ་འབྲུ་ཙམ་ཞིག་མ་བྱས་པར་
གཞི་ཐོག་ནས་སངས་རྒྱས། ཁམས་གསུམ་གྱི་སེམས་ཅན་རྣམས་ཀྱིས་སྡིག་པ་སྤུ་ཙམ་མ་
བྱས་པར་གཞི་ཐོག་ནས་འཁོར་བར་འཁྱམས། ཉོན་མོངས་པ་རང་དགར་ཁྱེར་བས་འཁོར་
བའི་སྡུག་བསྔལ་སྣ་ཚོགས་པ་ཉམས་སུ་མྱོང་བ་ཡིན་ནོ། །དེ་ལས་ལྡོག་པ་ལ། ད་ལྟའི་བླ་་་
མའི་གདམས་ངག་གིས་རྩ་བྲལ་དུ་གཏན་ལ་ཕབ་ནས། དུག་ལྔ་རང་སར་གྲོལ་ཙ་ན། ཉོན་
མོངས་པའི་བདུད་ཐུལ་བའོ། །
༈ ཕུང་པོའི་བདུད་ནི། ཕུང་པོ་ལྔ་ལ་བདེན་པར་འཛིན་པའི་བློ་ཨ་འཐས་པའི།
འཁོར་བའི་རྒྱུ་བྱུང་། དེའང་གཟུགས་ཀྱི་ཕུང་པོ་ལ་སྐྱེ་ཤི་བྱུང་། ཚོར་བའི་ཕུང་པོ་ལ་གཉིས་
འཛིན་བྱུང་། འདུ་ཤེས་ཀྱི་ཕུང་པོ་ལ་ཆགས་སྡང་བྱུང་། འདུ་བྱེད་ཀྱི་ཕུང་པོ་ལ་བདེ་སྡུག་
309



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
བྱུང་། རྣམ་པར་ཤེས་པའི་ཕུང་པོ་ལ་འཁོར་འདས་བྱུང་། དེ་ལྟར་ཕུང་པོ་འདི་ལ་བདེན་པར་
བཟུང་ནས། འཁྱགས་ཀྱིས་དོགས། རྟོགས་ཀྱིས་དོགས་པ་ལ་སོགས་སྡུག་བསྔལ་དྲག་པོ་
ཉམས་སུ་མྱོང་བས། འཁོར་བར་འཁྱམས་པ་ཡིན་ནོ། །དེ་ལྟར་ཕུང་པོའི་བདུད་དེ་རྣམས་
འདུལ་བ་ལ། བླ་མའི་གདམས་ངག་གིས། ལུས་སེམས་འབྲེལ་མེད་ཀྱི་སྒོ་ནས་གཟུགས་ཀྱི་
ཕུང་པོ་གཟན་དུ་བསྒྱུར་བས་ལུས་བདག་འཛིན་གྱི་རྟོག་པ་དང་བྲལ། ཚོར་བའི་ཕུང་པོ་
འཛིན་མེད་དུ་གཟན་དུ་བསྒྱུར་བས་གཉིས་འཛིན་གྱི་རྟོག་པ་དང་བྲལ། འདུ་ཤེས་ཀྱི་ཕུང་པོ་
ཞེན་མེད་དུ་བསྒྱུར་བས་ཆགས་སྡང་གི་རྟོག་པ་དང་བྲལ། འདུ་བྱེད་ཀྱི་ཕུང་པོ་བྱར་མེད་དུ་
བསྒྱུར་བས་བདེ་སྡུག་གི་རྟོག་པ་དང་བྲལ། རྣམ་པར་ཤེས་པའི་ཕུང་པོ་རྩ་བྲལ་དུ་བསྒྱུར་
བས་འཁོར་འདས་ཀྱི་རྟོག་པ་དང་བྲལ། དེ་ལྟར་ཕུང་པོ་ལྔ་ལ་རང་བཞིན་མེད་པར་ཤེས་
པས། བག་ཆགས་ཀྱི་ལུས་མི་ལེན་ཏེ། ཕུང་པོའི་བདུད་ཐུལ་ལོ། ། །
༈ ལྷའི་བུའི་བདུད་འདུལ་བ་ནི། ཚེ་འདིའི་བུ་ཚ་དང་། འཁོར་འདབ་ནོར་རྫས་
ལོངས་སྤྱོད། སྐྱེས་པ་དང་། ལག་རིས་ཡུལ་གཞིས་ཁང་ཁྱིམ། ཉེ་དྲུང་དང་འབྲེལ་པ་རྣམས་
ལ་ཆགས་ནས། འདོད་ཡོན་གྱི་སྣང་བ་ལ་ཞེན་ནས། དམ་པའི་ཆོས་མ་དྲན་ཏེ། འཇིག་རྟེན་
གྱི་སྣང་བ་ལ་ཞེན་པ་རྣམས་ལྷའི་བུའི་བདུད་ཀྱིས་ཟིན་པ་ཡིན་ནོ། །གཞན་ཡང་ཆོས་པ་
རྣམས་ཀྱིས་མཐུ་དང་། རྫུ་འཕྲུལ་དང་དབང་དང་བྱིན་རླབས་དང་། མངོན་ཤེས་ནུས་པ་ཏིང་
འཛིན། ཡི་དམ་གྱི་ལྷ་ལ་ཆགས་པ་སོགས།། ཐམས་ཅད་བཀའི་ཡོན་ཏན་དུ་ལྟ་བ་ཡིན་ཏེ།
ཞེན་པའི་བློས་བཅིངས་པས། འཁོར་བ་ལས་མི་གྲོལ་ཏེ། ལྷའི་བུའི་བདུད་ཀྱིས་ཟིན་པའོ། །
དེ་རྣམས་འདུལ་བ་ལ། དང་པོ་ངན་རྟོག་ཤར་ཚེ། འདིའི་འདོད་ཡོན་ལ་ཞེན་པ་ལ་བླ་མའི་
གདམས་ངག་གི་ཚིག་དྲག་པོས། གཉིས་སྣང་གི་ཤེས་པ་ཐམས་ཅད་གཉིས་མེད་དུ་གཏན་
ལ་ཕབ་ལ། རྗེས་མེད་དུ་ལམ་དུ་ཁྱེར་བ་ཡིན། གཉིས་པ་བཟང་རྟོག་ལམ་གྱི་ཡོན་ཏན་ལ་
ཞེན་པ་ལ་བདེ་སྡུག་གི་སྣང་བ་ལ་རྟོག་སྤྱོད་བཏང་ནས། རང་སྣང་ལ་བདེན་པར་འཛིན་
310



སྡེ་སྐོར་བཅུ་བདུན།
པའི་བློ་འཇོག་དགོས། དེ་ལྟར་ཉམས་སུ་བླངས་པས་འཇིག་རྟེན་པ་དང་ལམ་པའི་རྟོག་པ་
“ ལས་གྲོལ་ཏེ། ལྷའི་བུའི་བདུད་ཐུལ་བའོ། །
༈ འཆི་བདག་གི་བདུད་འདུལ་བ་ལ། གཉན་ས་དང་རི་ཁྲོད་འགྲིམ་ཞིང་། ལུས་
སྲོག་གཟན་དུ་བསྒྱུར་བས། སེམས་སྐྱེ་ཤི་མེད་པའི་དོན་རྟོགས་ནས་འོང་བ་ཡིན་པས། ལར་
ཕུང་པོ་འདི་འདུས་བྱས་ཡིན་པས། འབོར་དགོས་པའི་དུས་ཤིག་འོང་། དེ་ལ་སྐྱེ་ཤི་རྩད་
ནས་གཅོད་པ་གལ་ཆེ་བས། སྣང་བ་ཐམས་ཅད་ངོ་མཉམ་དུ་གཏན་འབེབས་དགོས་པས།
དེ་ལ་དགྲ་དང་བུར་ངོ་མཉམ་སྟེ། བུ་ལ་ཆགས་ཤིང་ཞེན་པ་མེད་པ། དགྲ་ལ་སྡང་ཞིང་སྐྲག་
པ་མེད་པ་ཞིག་དགོས། དེ་བཞིན་དུ་གསེར་དང་བོང་བ། ཕ་ཡུལ་དང་གཉན་ཁྲོད། ལྷ་དང་
འདྲེ་བར་ཆད་དང་དངོས་གྲུབ། བདུད་དང་སངས་རྒྱས། བདེ་སྡུག་རྐྱེན་སྣང་ལ་སོགས་པ་
ཐམས་ཅད་གོང་བཞིན་དུ་ངོ་མཉམ་པར་བྱའོ། །་ ་་
གཞན་ཡང་དུག་ལྔ་དང་ཡེ་ཤེས། རྣམ་རྟོག་དང་ཆོས་སྐུ། གཡུ་དང་རྡོ་འཁོར་དང་
མྱང་འདས་ལ་སོགས་པ་ཐམས་ཅད་ངོ་བོ་སེམས་སུ་མཉམ་པ་གདམས་པའི་གནད་ཡིན་ནོ། །
གནད་དེ་ལྟར་ཉམས་སུ་བླངས་པས། སེམས་རྣམ་པར་རྟོག་པའི་དབང་དུ་མི་འགྲོ་སྟེ།
དབུགས་ཆད་པའི་དུས་སུ་ཡང་། བར་དོ་མེད་པར་ཆོས་ཉིད་མ་བུ་འཕྲད་ནས། སྐྱེ་བ་མི་
ལེན་པས་འཆི་བ་མི་འབྱུང་ངོ་། །
༈ དེས་འཆི་བདག་གི་བདུད་ཐུལ་བའོ། ། ༈ འདྲེ་གཉིས་འདུལ་བ་ནི། ཕྱི་འདྲེ་དང་
ནང་འདྲེ་གཉིས་ལས། ཕྱི་འདྲེ་ནི་བློའི་རྟོག་པས་ཕྱིའི་ཡུལ་དུ་བཟུང་ནས། ས་ཕྱོགས་འདི་ན་
འདྲེ་ཡོད་ཟེར་ནས། ཡུལ་སྣང་འདྲེ་རུ་འཛིན་པ་ནི། ཕྱིའི་འདྲེའོ། །ནང་འདྲེ་ནི་རང་གི་
: ： སེམས་ཀྱིས་རྟོག་པའི་སྣ་ལེན་བྱས་ཏེ། འདྲེ་ཡོད་དམ་སྙམ་པ་དང་། འདྲེ་བྱུང་ངོ་སྙམ་པ་དེ་ ་
་ ནང་འདྲེའོ། །འདྲེ་དེ་གཉིས་འདུལ་བ་ལ། བླ་མའི་གདམས་ངག་གིས་ཕྱི་འདྲེ་རུ་འཛིན་པའི་
མཁན་པོ་རྩད་གཅད། ནང་འདྲེ་རུ་འཛིན་པའི་མཁན་པོའི་རྩ་བ་རང་གི་སེམས་སུ་ཤེས་ཏེ།
311



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
ཤེས་རབ་ཀྱི་ཕ་རོལ་ཏུ་ཕྱིན་པའི་སྙིང་པོའི་དོན། རང་གི་དོན་རྒྱུད་ལ་རྟོགས་ནས། འདྲེར་
འཛིན་གྱི་རྟོག་པ་རང་སར་གྲོལ་ནས་འགྲོ་བ་ཡིན་ནོ། ། .
དེ་སྐད་དུའང་། སྡུད་པ་ལས། ཉིན་མཚན་ཤེས་རབ་ཕ་རོལ་ཕྱིན་པའི་མཆོག་དོན་
ལྟ༑ ༑དེ་ཚེ་ལུས་སེམས་དག་ནི་མཁའ་འགྲོའི་བྱ་ལྟར་རྒྱུ། །ནག་པོའི་རྩ་ལག་རྣམས་ཀྱིས་
རླགས་རྙེད་ག་ལ་འགྱུར། །ཞེས་སོ། །དེ་ལྟར་རང་སེམས་སྙིང་པོའི་དོན་ལ་རྒྱུན་དུ་ལྟ་ཞིང་
གནས་པས། ཕྱིའི་འདྲེ་དང་ནང་འདྲེ་ཐམས་ཅད་ཐུལ་ལོ། ། ་ ་ །
་ ༈ བདུད་གཉིས་འདུལ་བ་ནི། ཐོགས་བཅས་དང་ཐོགས་མེད་གཉིས་སོ། །དང་པོ་ནི།
སྣང་བའི་གཟུགས་དང་སྒྲ་དྲི་དང་རོ་རེག་བྱ་ལ་སོགས་པ་ལ་དངོས་པོར་བཟུང་ནས་ཞེན་
པ་ནི། ཐོགས་བཅས་ཀྱི་བདུད་ཡིན་ནོ། །ཐོགས་མེད་ཀྱི་བདུད་ནི། ཉམས་སྒྲིབ་དང་འགོ་
མཚན། ནད་ཡམས་དང་ཕྱོགས་ངན། མི་འགྲུབ་པའི་ཡིད་སྨོན་ལ་སོགས་པ་གཟུགས་སུ་མ་
གྲུབ་ཀྱང་། ། བར་གཅོད་གནོད་པ་བྱུང་བ་ཐམས་ཅད་ཐོགས་མེད་ཀྱི་བདུད་ཡིན། དེ་འདུལ་
བ་ལ། བླ་མའི་གདམས་ངག་གིས་ཕྱི་ཚོགས་དྲུག་གི་ཡུལ་བདེན་མེད་དུ་གཏན་ལ་ཕབ།
ནང་སེམས་ཉིད་ཀྱི་འཆར་སྒོ་ཐམས་ཅད་འཛིན་མེད་དུ་གཏན་ལ་དབབ་ནས། གསང་བ་
དོན་གྱི་གནས་ལུགས་རྩ་བྲལ་དུ་གཏན་ལ་ཕབ་ནས། ཕྱི་ནང་གསང་བའི་སྙེམས་ཐག་པ་
གཅད་ནས། ཉམས་སུ་བླངས་པས་ཕྱི་ཡུལ་གྱི་སྣང་བ་བདེན་མེད་དུ་རྟོགས། ནང་སེམས་
ཀྱི་འཆར་སྒོ་འཛིན་མེད་དུ་རྟོགས། ཐོགས་མེད་ཀྱི་བདུད་ལས་གྲོལ། གསང་བ་དོན་གྱི་
གནས་ལུགས་རྩ་བྲལ་དུ་རྟོགས་ནས། བདུད་ཆོས་ཉིད་དུ་འཆར་བའོ། །དེ་སྐད་དུའང་།
སྡུད་པ་ལས། ཤེས་རབ་ཕ་རོལ་ཕྱིན་པ་མཆོག་ལ་མགོན་སྤྱོད་པ། །འདི་ནི་གང་ཞིག་གུས་
བྱས་འཛིན་དང་ཆུབ་བྱེད་པ། །དེ་ལ་དུག་དང་མཚོན་དང་མེ་དང་ཆུས་མི་ཚུགས། །བདུད་
དང་བདུད་ཀྱི་ཕྱོགས་ཀྱིས་གླགས་ཀྱང་རྙེད་མི་འགྱུར་ཞེས་སོ། །རབ་ལྟ་བས་ཐག་གཅད་
པ་ནི། གང་ཟག་དབང་པོ་རབ་ཀྱིས་ལྷ་དང་འདྲེའི་སྣང་བའམ། རྐྱེན་སྣང་བདེ་སྡུག་གི་སྣང་
312



སྡེ་སྐོར་བཅུ་བདུན།
. བའམ། འཁོར་བ་དང་མྱ་ངན་ལས་འདས་པའི་སྣང་བ་ཐམས་ཅད་དོན་རང་གི་སེམས་སུ་
ཐག་བཅད། སེམས་ཉིད་རྣམ་པར་དག་པའི་དབྱིངས་ལས་འགྱུར་བ་མེད་པར་ཐག་སད་
ཀྱིས་བཅད་དོ། །དེ་སྐད་དུའང་ཡུམ་ལས། སེམས་ནི་འགྱུར་བ་མེད་ཅིང་རྣམ་པར་རྟོག་པ་
མེད་པའོ་ཞེས་སོ། ། ་
འབྲིང་སྒོམ་པ་ཉམས་སུ་མྱོང་བ་ནི། གང་ཟག་དབང་པོ་འབྲིང་གིས་ལྟ་བའི་དོན་ལ་
མ་ཡེངས་པར་སྒོམ་པ་ཡིན་ཏེ། ཕྱི་ནང་གི་སྣང་བ་གང་ལའང་དགག་སྒྲུབ་དང་བཅིང་གྲོལ་
མེད་པར་རང་ལུགས་སུ་ཤིག་གེ་འཇོག་པ་ནི། མ་ཡེངས་དོན་གྱི་སྒོམ་པ་ཡིན་ནོ། །དེ་སྐད་
དུའང་ཡུམ་ལས་གཟུགས་མ་བཅིངས་མ་གྲོལ་བའོ། །དེ་བཞིན་དུ་ཚོར་བ་དང་། འདུ་ཤེས་
དང་། འདུ་བྱེད་དང་། རྣམ་པར་ཤེས་པ་མ་བཅིངས་མ་གྲོལ་བའོ་ཞེས་སོ། ། ་
ཐ་མ་ཕུང་པོ་གཟན་དུ་སྐྱུར་བ་ནི། དབང་པོ་ཐ་མས་ལུས་ཀྱི་གཅེས་འཛིན་སྟོང་པ་
ཡིན་ཏེ། ལུས་ཤ་ཁྲག་གི་ཕུང་པོ་ཁྱོད་ལ་སྔར་ཡང་ཆགས་པས་འཁོར་བར་འཁྱམས་པ་ཡིན་
པས། ད་ཡང་ཁྱོད་ལ་ཅིའི་ཕྱིར་དུ་ཆགས་སྙམ་དུ་བསམས་ལ། གཉན་སར་ཕྱིན་ལ་ཕུང་པོ་
གཟན་དུ་ལིངས་ཀྱིས་བསྒྱུར་བར་བྱའོ། །དེ་ལྟར་ལུས་འཕངས་སེམས་མེད་པར་སྒྱུར་བའི་
དུས་ན། སྣང་སྲིད་ཀྱི་ལྷ་འདྲེ་ཐམས་ཅད་མ་བཟོད་དེ། ཆོ་འཕྲུལ་སྣ་ཚོགས་སྟོན་དུ་བྱུང་ངོ༌། །
དེའང་ས་གཞི་ལྡེག་པ་དང་། རི་སྙིལ་བ་དང་། འུར་སྒྲ་དང་སྙུག་ཆོམ། སྐད་སྣ་ཚོགས་འདོན་
པ་དང་། གཟུགས་སྣ་ཚོགས་སྟོན་པ་དང་། སྐད་ལྷངས་ཀྱིས་འདོན་པ་དང་། བློར་རྡོ་རྩོག་
པོ་སྡིགས་སྐྱུར་བ་དང་། ཐལ་ལྕག་རྡེག་པ་དང་། ཁུ་ཚུར་རྡེག་པ་དང་། སྒྲ་ལ་འཐེན་པ་དང་།
བསེག་མ་འཐོར་བ་དང་། ཁ་ཆར་དང་རླུང་ཚུབ་དང་། ཁྱོད་ཀྱི་འཁོར་ཤི་ཟེར་བ་དང་། ཁྱོད་.
ཀྱི་སྒོམ་དང་ཆོས་དེ་ཙུགས་མིན་ཟེར་བ་དང་། དེ་ལ་སོགས་པ་བར་ཆད་ཀྱི་ཆོ་འཕྲུལ་སྣ་
ཚོགས་སྟོན་དུ་འོང་ངོ་། །དེའི་དུས་སུ་བདུད་ཡིན་སྙམ་པའི་བློ་སྐྱེས་པ་དེས་མི་ཆོག་སྟེ། བླ་
མའི་གདམས་ངག་གིས་ཟིན་པར་བྱས་ནས། གཟན་དུ་ལིངས་ཀྱིས་བསྒྱུར་དགོས། དེ་ལྟར་
313
.་



་
་
་་ ༡་་་་་བཤད་རྟར་ས་བར་བྱའ།།
གངས་ཅན་སྐྱེས་མའི་དཔེ་ཚོགས་ལས། ་མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
བསྒྱུར་བས་རྨི་ལམ་མམ། གཉིད་ཟ་ཟི་ལ་མགོ་གཅོད་པའམ། སྙིང་འབྱིན་པའམ། མཚོན་
གྱིས་བཏབ་པའམ། གཡང་ལ་སྐྱུར་བའམ། ལུས་ལ་གནོད་པའམ། བཙོན་དུ་བཟུང་
བའམ། གཅན་གཟན་ལ་སོགས་གཟུགས་བརྙན་སྣ་ཚོགས་ཀྱིས་རྣམ་པར་འཚེ་བ་སྣ་
ཚོགས་བྱེད་པ་འབྱུང་ངོ་། །དེའི་དུས་སུ་རྨི་ལམ་དུ་སེམས་བཟུང་ནས། ཕུང་པོ་གཟན་དུ་
བསྐྱུར་བས་ཆོ་འཕྲུལ་རང་ཞི་ལ་འགྲོའོ། །དེའི་རྗེས་ལ། སེམས་རང་སར་ལྷོད་ཀྱིས་གློད་
ལ་བཞག །ཆོ་འཕྲུལ་གང་ལའང་ཉམས་ལེན་དེ་ལྟར་ཤེས་པར་བྱའོ། །
དེའང་རྨི་ལམ་དུ་དྲན་པས་མ་ཟིན་ན། གཉིད་སད་པའི་དུས་སུ་དེ་བཞིན་དུ་ཤེས་པར་
བྱའོ། །ལར་གཉན་ས་དང་རི་ཁྲོད་འགྲིམ་པའི་དུས་སུ། གོང་གི་འབྱུང་བ་མཚན་མ་རང་
གྲོལ་དུ་བསྟན་པའི་གདམས་ངག་གམ། ཕུང་པོ་བཞིག་འགྲེལ་གྱི་གདམས་ངག་གི་སྒོ་ནས།
ལུས་གཅེས་འཛིན་དང་བྲལ་བའི་གདམས་ངག་གམ། ལུས་ལ་རྔན་བགྲངས་པའི་སྒོ་ནས་
ཕུང་པོ་གཟན་དུ་སྐྱུར་པའི་གདམས་ངག་རྣམས་སེམས་ལ་འདྲི་པར་བྱས་ལ། ཆོ་འཕྲུལ་ཅི་
བྱུང་ཡང་ལུས་སེམས་འབྲེལ་མེད་དུ་བསྒོམ་ལ། ཕུང་པོ་གཟན་དུ་ལིངས་ཀྱིས་བསྒྱུར། དེའི་
རྗེས་ལ་སེམས་གནས་ལུགས་ཀྱི་སྟེང་དུ་གློད་ནས་འཇོག་པའོ། །
་ ༈ ཡང་མདུན་གྱི་ནམ་མཁའ་ལ་བླ་མ་ཡི་དམ་མཁའ་འགྲོ། དུས་གསུམ་གྱི་བདེ་
བར་གཤེགས་པ་སངས་རྒྱས་དང་བྱང་ཆུབ་སེམས་དཔའི་ཚོགས་དཔག་ཏུ་མེད་པ་སྤྱན་
དྲངས་ལ་ཕྱག་འཚལ་ལོ། །མཆོད་པ་འབུལ་སྐྱབས་འགྲོ་བྱ། གསོལ་བ་གདབ་རང་གི་ལུས་
འདི་དུམ་བུ་དཔག་ཏུ་མེད་པར་གཏུབ་ལ་མཆོད་པར་འབུལ། མཁའ་འགྲོ་ཆོས་སྐྱོང་རྣམ་ལ་
ཤ་ཁྲག་རུས་པའི་གཏོར་མས་འཇིག་རྟེན་གྱི་ཁམས་གང་བར་བྱས་ལ་མཆོད་པར་འབུལ།
ཐམས་ཅད་བསོད་ནམས་ཀྱི་ཚོགས་རྒྱ་ཆེན་པོར་བསྔོ། སེམས་ཅན་རྣམས་གང་ལ་གང་
་
སེམས་གནས་ལུགས་སུ་བཞག །དེ་ལྟར་བྱས་པས་སེམས་གནད་དུ་ཕེབས་ནས། བརྟུལ་
314



སྡེ་སྐོར་བཅུ་བདུན།
ཞུགས་ཀྱི་སྤྱོད་པ་བྱ་སྟེ། ཤ་ཁྲག་གི་ཕུང་པོ་གཟན་དུ་ལིངས་བསྒྱུར་ལ། སེམས་རིག་པའི་
རྒྱལ་པོ་བུན་གྱིས་བཏང་ངོ་། །ཤེས་པ་སྣ་མི་བསྐྱེལ་བར་ཌ་མ་རུ་སྐྱོལ། གཅེར་བུ་བྱས་ལ་
བྲོ་བརྡུངས། ཕཊ་ཀྱིས་འདེབས་ཤིང་རིག་པ་ལ་ངར་གདགས། ཤེས་པ་ལ་ཧུར་སྟོན་ལ་
གསོལ་བ་གདབ། དབྱངས་བླངས། སྣང་བ་བན་མ་བུན་མ་ལོ་བཏང་ངོ༌། །དེའི་རྗེས་ལ་
ཤེས་པ་མ་བཅོས་པར་སེམས་གནས་ལུགས་ཀྱི་སྟེང་དུ་ལྷན་གྱིས་འཇོག་པ་ཡིན་ནོ། །དེ་ཙ་
ན་བླ་མའི་གདམས་ངག་ལ་ཡིད་ཆེས་སྐྱེས་པ་ཡིན་ཏེ། བདུད་ཡེ་ཤེས་སུ་འཆར་ལ། རྣམ་
རྟོག་ཆོས་ཉིད་དུ་འཆར། དུག་ལྔ་སྨན་དུ་གྱུར། ལྟས་ངན་གཡང་དུ་ཁུགས་ནས་ཡོང་བ་ཡིན།
དེ་ལྟར་ཉམས་སུ་བླངས་པས། རླུང་སེམས་ལ་ངར་ཐོགས་ཏེ་དབྱངས་ལེན་སྙིང་འདོད་པ་
དང༌། བྲོ་འཁྲབ་སྙིང་འདོད་པ་དང་། གསོལ་བ་འདེབས་སྙིང་འདོད་པ་ལ་སོགས་པའི་
འཆར་སྒོ་ཅི་བྱུང་ཡང་། རིག་པའི་སྣ་མི་བསྐྱིལ་བར། ཉམས་བྱུང་རྒྱལ་དུ་བུན་བཏང་ངོ་། །
༈ གཉན་ཐོག་ཏུ་གཉན་དབབ་པ་ནི། རྣལ་འབྱོར་པ་སྒོ་གསུམ་གདམས་ངག་གིས་
ཚགས་སུ་བཅུག་ལ། ས་ཕྱོགས་གང་གཉན་ས་དེར་ཕྱིན་ལ་དེ་ནས་ལྷ་འདྲེ་གཉན་པོ་ཆགས་
པའི་རྟེན་ལ་ངེས་པར་བརྟགས་ཏེ། འདི་ནི་འབྱུང་བ་བེམ་པོ་ཡིན། འདི་ལ་ལྷ་འདྲེའི་གནོད་
བྱེད་བགེགས་ཀྱི་རྣམ་པ་གང་ཆགས་གནས་ཀྱང་། དེ་ཉིད་རིག་པ་སྟོང་པ་ཡིན། དེ་ཉིད་དུ་
རང་གི་ལུས་འདི་འབྱུང་བ་བེམ་པོ་ཡིན། དེར་འཛིན་པའི་རྟོག་པ་དེ་སེམས་ཡིན་ཏེ། ངོ་བོ་
སྟོང་པ་ཡིན་པས་གཉན་སར་ཉལ་བའི་དུས་སུ། ས་གཞི་ཁྱོད་ཀྱང་གཉན་པ་ཡིན་ཏེ།
བདག་གི་ལུས་འདིའང་ཤིན་ཏུ་གཉན་པའི་རང་བཞིན་ཡིན། དེའང་རྩ་གཉན་དང་ཤ་གཉན་
དང་རུས་གཉན་ཁྲག་གཉན། དེ་ལ་སོགས་པའི་གཉན་མང་པོ་ཡོད་དེ། བེམ་རིག་བྲལ་བའི་
དུས་སུ། དོན་སྙིང་ལྔ་སྟོན་ཀྱང་། མགོ་གཅད་ཀྱང་། གཉན་པའི་རྟོག་འཛིན་མེད། དེ་ལྟར་
བེམ་པོ་ལ་གནོད་པ་མི་སྐྱེལ་བ་ཡིན། འདི་ན་གནས་པའི་ལྷ་འདྲེ་ཁྱོད་གཉན་པ་ཡིན་ཏེ།
ཁྱོད་ཀྱི་ཡིད་ལ་རང་བཞིན་གྲུབ་པ་མེད། དེ་བས་བདག་གི་སེམས་སངས་རྒྱས་ཀྱི་དགོངས་
315



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
པ་འདི་གཉན་པ་ཡིན་ཏེ། ངོ་བོ་སྟོང་པ་ལ་རང་བཞིན་གྲུབ་པ་གང་ཡང་མེད། དེ་ལྟར་
རྟོགས་ཙ་ན་གཉེན་པོ་ཟད་སར་སྐྱོལ་བ་ཡིན་པས་སྟོང་པ་ཉིད་ལ་སྟོང་པ་ཉིད་ཀྱིས་གླགས་
མི་རྙེད་དོ། །དེ་ཙ་ན་ཉམས་ལེན་ལ་ཐོག་འགེལ་བྱས་པ་ཡིན། ཕུང་པོ་གཟན་དུ་བསྒྱུར་བ་
ཡིན་པས། རིག་པ་སྲངས་སུ་བཅུག་ལ་ཉམས་སུ་བླང་ངོ༌། ། ་་
དེའང་རྒྱ་གར་དུ་དུར་ཁྲོད་འགྲིམ་པ་ཡིན། བོད་དུ་གཉན་ཁྲོད་འགྲིམ་པ་ཡིན། དོན་
དེ་ལྟར་ཉམས་སུ་བླངས་ཙ་ན། སྣང་སེམས་གཅིག་ཏུ་གྱུར་ནས། གནོད་བྱེད་ཀྱི་གླགས་མི་
རྙེད་དོ། །དེ་སྐད་དུའང་ཡུམ་ལས་སྟོང་པ་ཉིད་ལ་སྟོང་པ་ཉིད་ཀྱིས་གླགས་མི་རྙེད་དོ། །
མཚན་མ་མེད་པ་ལ་མཚན་མ་མེད་པས་གླགས་མི་རྙེད་དོ། །སྨོན་པ་མེད་པ་ལ་སྨོན་པ་མེད་
པས་གླགས་མི་རྙེད་དོ། །ཞེས་སོ། །ནད་ལོག་བྱུང་ན་བཅོས་ལོག་བྱ་བ་ནི། རང་ལ་འགོ་
བའི་ནད་ཀྱི་ཁུ་འཕྲིག་བྱུང་ན། ཉམ་ང་དང་བག་ཚ་མེད་པར་ནད་ཐོག་ཏུ་ཕར་ལ་བསྲེའོ། །
འདྲེའི་ཁུ་འཕྲིག་བྱུང་ན། ཉམ་ང་དང་བག་ཚ་མེད་པར་འདྲེ་ཐོག་ཏུ་བསྲེའོ། །ཉམས་སྒྲིབ་
དང་འགོ་མཚན་བྱུང་ན་ཡང་སླར་ལ་ཐོག་ཏུ་བསྲེའོ། །ཕྱོགས་ངན་བདུད་བཅོད་ཀྱི་ཁུ་འཕྲིག་
བྱུང་ནའང་། ཉམ་ང་བག་ཚ་མེད་པར་སླར་ལ་ཕར་བསྲེའོ། །དེ་ལྟར་ཉམ་ང་དང་བག་ཚ་
མེད་པར་བསྲེ་ནུས་ན་གནོད་པས་མི་ཚུགས་སོ། །དེ་སྐད་དུའང་། སྡུད་པ་ལས། དེ་ལྟར་
བྱང་ཆུབ་ལ་འཇུག་ཞུམ་པའི་སེམས་མེད་ན། དེ་ནི་གང་ཟག་དམ་པ་རྣམས་ཀྱི་གོ་ཆ་མཆོག་
ཅེས་སོ། །
༈ རང་ངམ་གཞན་ལ་བྱིན་རླབས་ཇི་ལྟར་བྱ་བ་གཉིས་ཏེ། དང་པོ་རང་ན་བ་ལ་བྱིན་
རླབས་བྱ་བ་ནི། ལུས་འབྱུང་བཞི་ལ་གཡར་བས་གལ་ཏེ་འབྱུང་བ་འཁྲུགས་ནས་ན་ན།
འབྱུང་བའི་རྟགས་རེ་ཡོང་བས། ལུས་ལྕི་དྲན་པ་མི་གསལ་ཤེས་པ་རྨུགས། བྱིང་ཞིང་འཐིབ་
ན་འབྱུང་བ་ས་འཁྲུགས་པའི་རྟགས་ཡིན། དེ་ལ་འབྱུང་བ་རླུང་གིས་རྟགས་ལ། ལུས་བསྲང་
ཤེས་པ་གཟེང་སྟེ། རིག་པ་ལ་གཡེར་སྟོན་ལ། གནས་རི་ཁྲོད་དང་དབེན་གནས་འགྲིམ་
་་
316



སྡེ་སྐོར་བཅུ་བདུན།
ཞིང་། ལུས་སེམས་ཤག་ཕྲལ་ལ། ཤེས་པ་གསལ་སིང་ངེ་བཞག་གོ། །ལུས་གྲང་ཞིང་མིག་
རྩ་སྟེག་ཤེས་པ་འཕྱོ་ན། འབྱུང་བ་རླུང་འཁྲུགས་པའི་རྟགས་ཡིན། དེ་ལ་འབྱུང་བ་ས་ཡིས་
མནན་པ་ཡིན། སྤྱི་བོར་གསེར་གྱི་མཆོད་རྟེན་བང་རིམ་ལྔ་པ་ཞིག་བསམ། རྐང་པའི་འོག་
ཏུ་ས་སེར་པོ་གྲུ་བཞི་པ་ཞིག་ལ་དམིགས་པ་གཏད་ལ། སེམས་བལ་འདབ་ཆུར་བཅུག་པ་
བཞིན། ལྷན་ནེ་ཕབ་ལ་བཞག་གོ། །ལུས་གྲང་ཞིང་ཤེས་པ་བྱིང་ན། འབྱུང་བ་ཆུའི་ནད་
ཡིན་ཏེ། དེ་ལ་མེའི་སྦྱོར་བ་ནི། ཡན་ལག་གི་ནང་དང་། རྒལ་ཚིགས་ཀྱི་ནང་ལུས་ཀྱི་ནང་
ཐམས་ཅད་མེ་འབར་བར་བསམས་ལ་རླུང་མནན། ཤེས་པ་སྒྲིམ་ལུས་པོ་བསྐུམ་ལ། ཤེས་
པ་མེ་ལ་གཏད་ལ་བཞག་གོ། །ལུས་ཚ་ཞིང་དྲན་པ་མི་གསལ། སྐོམ་དད་ཆེ་ལྕེ་སྐམ་ན།
འབྱུང་བ་མེའི་ནད་ཡིན་པས། དེ་ལ་ཆུའི་སྦྱོར་བ་ནི། ཁྲུས་བྱ་སྤྱི་བོར་ཆུ་ནན་བྱ། དམིགས་
པ་ག་པུར་གྱི་ཆུ་རྒྱུན་ལ་གཏད་ལ་བཞག་གོ། །འབྱུང་བ་འཁྲུགས་ཚབས་ཆེ་ན་ལུས་གང་
བའི་ས་དང་། རྩ་སྦུབས་ཐམས་ཅད་བུག་པར་གསེང་ཕུག་ཡོད་པར་བསམ་ལ། ཚངས་པའི་
བུག་པ་ཁ་ཕྱེ་ནས། ནད་ཐམས་ཅད་སངས་ཀྱིས་ཐོན་པར་བསམ། ལུས་སེམས་འབྲེལ་
མེད་ཀྱི་ངང་ནས། ཤེས་པ་བདེ་སྟོང་དུ་སེང་འཇོག་པ་ཡིན་ནོ། །ལུས་སྤོས་པ་དང་། འཁྲོག་
པ་གླང་ཐབས་སུ་ན་བ་བྱུང་ན། ཕྱིའི་འབྱུང་བ་བཞི། ནང་གི་འབྱུང་བ་བཞི་ལ་བསྡུ། ནང་གི་
འབྱུང་བ་བཞི་སེམས་ལ་བསྡུ། སེམས་ནམ་མཁའི་ངང་ལ་གསལ་སིང་ངེ་བཞག་གོ། །དེ་
ལྟར་རིག་པས་འབྱུང་བ་བཅུན་ནས། ལུས་བཅག་བསྐུམ་ལ་བཞག་གོ། །དེས་དྲག་ནས་
འོང་བ་ཡིན་ནོ། །
མཛེ་ནད་དང་ཤི་བ་དང་ལྷོག་པ་དང་། འགོ་བའི་ནད་ལ་སོགས་པ་དང་། གདོན་དྲག་
པོས་གཟིར་བ་དང་། དེ་ལ་སོགས་པའི་ནད་གང་བྱུང་ཡང་། ཐབས་གཞན་མི་བཙལ་བར་
གཉན་ས་དང་། རི་ཁྲོད་འགྲིམས་ལ། ལུས་སེམས་འབྲེལ་མེད་ཀྱི་སྒོ་ནས་ཕུང་པོ་གཟན་དུ་
སྒྱུར། སྙེམས་ཐག་སེམས་སུ་གཅད། སེམས་སངས་རྒྱས་ཀྱི་དགོངས་པ་ལ་རེ་དོགས་གང་
317



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
ཡང་མེད་པར་བཞག་གོ། །དེ་ལྟར་ཉམས་སུ་བླངས་པས། ཡར་རེ་བ་མེད་པར་སངས་རྒྱས་
ཟད་སར་སྐྱོལ། མར་དོགས་པ་མེད་པར་འཁོར་བ་ཟད་སར་བསྐྱལ་བའོ། །སེམས་ལ་
སྙེམས་རྟོག་མེད་པས། འདྲེ་རྟོག་རང་སར་གྲོལ་ལོ། །རྣམ་རྟོག་ཁུ་འཕྲིག་མེད་པས། ནད་
རིམས་རང་སར་གྲོལ་བ་ཡིན་ཏེ། ལར་ལུས་ཀྱི་ན་ཚ་དང་། སེམས་ཀྱི་སྡུག་བསྔལ་གང་ལ་
ཡང་། དོན་དེ་ལྟར་ཉམས་སུ་བླངས་པས། ཐམས་ཅད་རང་སར་གྲོལ་བའོ། ། ། །
༈ གཞན་ན་བ་ལ་བྱིན་རླབས་བྱ་བ་ནི། བྱིན་རླབས་ཀྱི་རྩ་བ་ཐམས་ཅད་མོས་གུས་
ཡིན་པས། མཆོད་པ་དང་གཏོར་མ་བཤམས་ལ། མོས་གུས་དྲག་པོ་བྱེད་དུ་གཞུག་གོ། །ན་
བ་སྔོན་གྱི་ལས་སུ་ཤེས་པར་བྱས་ལ། བླ་མ་སྤྱི་བོར་སྒོམ་པ་དང་། སྐྱབས་འགྲོ་བྱེད་པ་དང་།
གསོལ་བ་འདེབས་པ་དང་། མོས་གུས་ཀྱི་གདུང་སེམས་དྲག་པོ་བསྐྱེད་དུ་གཞུག །རང་ཡང་
མོས་པའི་སྒོ་ནས། སྐྱབས་འགྲོ་དང་གསོལ་འདེབས་དང་། དགེ་སྦྱོར་དྲག་ཏུ་བྱ། ཚད་མེད་
པ་བཞི་བསྒོམས་ནས། གཏོར་མ་དང་ཆབ་གཏོར་དང་། ཆུ་སྦྱིན་དང་། དོན་ལ་འདྲེ་དང་
ནད་པ་རང་གི་སེམས་གསུམ་གཉིས་མེད་གཅིག་གི་ངང་དུ་ལྷན་གྱིས་བཞག་པར་བྱའོ། །དེ་
ནི་གཞན་ལ་བྱིན་རླབས་བྱ་བའོ། །ཨ་མ་ཇོ་མོའི་གདམས་ངག་སྡེ་སྐོར་བཅུ་བདུན་པ་ཞེས་
བྱ་བ། ཁྱད་པར་ཟབ་པའི་གདམས་པ་རྫོགས་སོ། །མངྒཾ། ། བྷ་ཝནྟུ་ཤུབྷཾ།
318



༄༅། །ལག་ཁྲིད་ཆུང་བ་ནམ་མཁའ་ཁོང་སྐོར་གདམས་ངག་
ནམ་མཁའ་ལམ་ཁྱེར་གྱི་གདམས་ངག་
རྣམས་བཞུགས་སོ། །
ན་མོ་གུ་རུ། གདམས་ངག་གཅོད་ཀྱི་སྙིང་པོ་འདིའི་ལག་ལེན་ལ་གསུམ་སྟེ། སྔོན་
འགྲོ། དངོས་གཞི། རྗེས་སོ། །དང་པོ་སྔོན་དུ་འགྲོ་བ་ལ་གསུམ་སྟེ། ཐུན་དང་པོ་ཐུན་མོང་
གི་ཆོས་གསུམ་དང་། ཞེན་པ་གསུམ་ལ་བཟློག་པ་དང་། ཐུན་གསུམ་པ་ནམ་མཁའ་སྒོ་
འབྱེད་ཀྱི་རིག་པ་བརྟན་འབྲེལ་བའོ། །དང་པོ་ལ་གསུམ་ལས། དང་པོ་ཚོགས་བསགས་
པ་ནི། ཤིན་ཏུ་དབེན་ཞིང་ཉམས་དགའ་བའི་དུར་ཁྲོད་དུ་ཚོགས་དང་གཏོར་མ་ཅི་འབྱོར་བ་
བཤམས་ལ། ཁ་ཟས་རྣམས་ཡི་གེ་གསུམ་གྱིས་བདུད་རྩིར་བསྒྱུར་ནས། རང་དང་སློབ་མ་
གཉིས་ཀུན་རྫོབ་ཏུ་རྒྱལ་བའི་ཡུམ་ཆེན་མོའམ། ཡི་དམ་གྱི་ལྷ་གང་ཡིན་པ་བསྒོམ། སྤྱི་བོར་
བླ་མ་བརྒྱུད་པ་བསྒོམ། དོན་དམ་པར་ཆོས་སྐུར་མོས་པ་བྱས་ལ། དེ་ཉིད་བརྗོད་ཅིང་
ཚོགས་ཕུད་གཏོར་མ་ཕུལ་ལ། ལྷ་དང་བླ་མ་མཆོད་པའི་གདམས་པས་ཟས་ལ་ལོངས་
སྤྱོད་དོ། །
དེ་ནས་གཏོར་མ་འབྲུ་གསུམ་གྱིས་བདུད་རྩི་མང་ལ་རྒྱ་ཆེ་བར་བྱིན་གྱིས་བརླབས་ལ།
རྒྱ་ཆེན་ཤུགས་ལྡན་བོད་ཀྱི་སྔགས་རྩ་གཅིག་གིས་མགྲོན་བཞི་ལ་འབུལ། ཐམས་ཅད་
ངོམས་ཤིང་ཚིམས་པར་བསམ། དེ་ནས་སློབ་མས་བླ་མ་ལ་མཎྜལ་ཕུལ། ཅི་འབྱོར་པའི་
ཡོན་དབུལ་ལོ། །
གཉིས་པ་སྐྱབས་འགྲོ་སེམས་བསྐྱེད་བྱ་བ་ནི། ཆོ་ག་གུད་ན་གསལ་ལོ། །
319



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
གསུམ་པ་ཁྱད་པར་གྱི་བྱིན་རླབས་ཞུ་བ་ནི། སློབ་མའི་སྤྱི་ཐོག་ཉི་ཟླ་པདྨའི་གདན་
སྟེང་དུ་མ་ཅིག་ལབ་ཀྱི་སྒྲོན་མ་རང་བཞིན་གྱི་དབྱིངས་ནས་ཡིད་ཀྱིས་སྤྱན་དྲངས་ལ། དེ་ལ་
འཁོར་རྡོ་རྗེ་རིགས་ཀྱི་མཁའ་འགྲོ་མ་མང་པོས་བསྐོར་བར་བསམས་ལ། དེ་ལ་དང་པོ་ཕྱག་
འཚལ་ཏེ་རྗེས་བཟློས་བྱ་སྟེ། སངས་རྒྱས་ཐམས་ཅད་འདུས་པའི་སྐུ། །རྡོ་རྗེ་རིགས་ཀྱི་
མཁའ་འགྲོ་མ། །འགྲོ་དོན་སྤྲུལ་བའི་རྣལ་འབྱོར་མ། །སྣང་སྲིད་ཟིལ་གྱིས་གནོན་
མཛད་མ། །སྐྱེ་མེད་ཐུགས་རྗེའི་མངའ་བདག་མ། །མཁའ་འགྲོ་འབུམ་སྡེ་འཁོར་བཅས་
ལ༑ ༑བདག་ནི་སྒོ་གསུམ་གུས་པ་ཡིས། །ཕྱག་འཚལ་སྐྱབས་སུ་ཉེ་བར་མཆི། །དངོས་སུ་
འབྱོར་དང་ཡིད་ཀྱིས་སྤྲུལ། །ཕྱི་ནང་གསང་བའི་མཆོད་པ་དང་། །བདག་གི་ལུས་ངག་ཡིད་
གསུམ་རྣམས། །དགེ་བ་དུས་གསུམ་བསྔོས་པ་ཀུན། །བླ་མ་མཁའ་འགྲོའི་ཚོགས་ལ་
འབུལ། །ཐུགས་རྗེས་དགོངས་ནས་བཞེས་སུ་གསོལ། ། ་
ཨོཾ་ཨཱཧཱུཾ། བདག་ནི་མ་རིག་རྨོངས་པ་ཡིས། །བཀའ་དང་འགལ་ན་མཐོལ་ཞིང་
བཤགས། །མ་ཡི་སྐུ་གསུང་ཐུགས་དང་ནི། །འགྲོ་བ་མ་རིག་མུན་འཐོམས་ལ། །ཐེག་ཆེན་
ཆོས་ཀྱི་འཁོར་ལོ་བསྐོར། །ཆོས་ཉིད་སྐྱེ་བྲི་མི་མངའ་ཡང་། །འགྲོ་བའི་དོན་ཕྱིར་བཞུགས་
སུ་གསོལ། །མ་ཡིས་ཇི་ལྟར་ཐུགས་བསྐྱེད་ལ། །དེ་ལྟར་བདག་གིས་སེམས་བསྐྱེད་དོ། །
ཁྱེད་ཀྱིས་ཇི་ལྟར་བསྟེན་པ་ཡི། །ལམ་རྣམས་རྒྱུད་ལ་བསྟེན་པར་བགྱིད། །དུས་འདི་བཟུང་
ནས་བྱང་ཆུབ་བར། །བྱིན་གྱིས་བརླབ་པར་མཛད་དུ་གསོལ་ཞེས་ལན་གསུམ་བརྗོད་དོ། །
དེ་ནས་མ་དང་མཁའ་འགྲོ་རྣམས་ཀྱི་སྐུ་གསུང་ཐུགས་ལས་བྱིན་རླབས་ཀྱི་འོད་ཟེར་
འཕྲོས་ཏེ། བདག་གི་སྒོ་གསུམ་དང་བ་སྤུའི་བུ་ག་ཐམས་ཅད་དུ་ཐིམ་པས་སྡིག་སྒྲིབ་དག་
ཅིང་མའི་བྱིན་རླབས་ཞུགས་པར་བསམ་མོ། །དེ་ནས་སྨོན་ལམ་བཏབ་སྟེ། ཕྱོགས་བཅུ་
རྒྱལ་བའི་ཐུགས་རྗེ་དང་། །བླ་མ་མཁའ་འགྲོའི་བྱིན་རླབས་ཀྱིས། །བར་ཆོད་ཐམས་ཅད་ཞི་
གྱུར་ཅིག །དངོས་གྲུབ་ཐམས་ཅད་ཐོབ་གྱུར་ཅིག །སྣང་བ་ཟིལ་གྱིས་ནོན་གྱུར་ཅིག །འགྲོ་
320



ལག་ཁྲིད་ཆུང་བ་ནམ་མཁའ་ཁོང་སྐོར་གདམས་ངག་ནམ་མཁའ་ལམ་ཁྱེར་གྱི་གདམས་ངག །
བའི་སྡུག་བསྔལ་ཞི་གྱུར་ཅིག །བདེ་བ་དམ་པ་ཐོབ་གྱུར་ཅིག་ཅེས་ལན་གསུམ་བརྗོད་ལ།
དེ་ནས་མ་དང་མཁའ་འགྲོ་རྣམས་གཤེགས་པའམ་ཡང་ན་རང་གི་སྤྱི་བོར་བསྟིམ་ལ་སེམས་
མ་བཅོས་པའི་ངང་ལ་བཞག་པས། ཏིང་ངེ་འཛིན་རང་ཤུགས་ཀྱིས་འབྱུང་ངོ་། །
དེ་ནས་ཐུན་གཉིས་པ་ཞེན་པ་གསུམ་ལས་བཟློག་པ་ནི། སང་ནངས་པར་རི་ཁྲོད་
དབེན་པར་ཕྱིན་ལ། མཎྜལ་དབུལ། གཏོར་མ་བཤམས། དེ་ནས་མདུན་གྱི་ནམ་མཁའ་ལ་
ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་རྣམས་དང་། བླ་མ་ཡི་དམ་མཁའ་
འགྲོ་ཆོས་སྐྱོང་རྣམས་དང་། རིགས་དྲུག་སེམས་ཅན་རྣམས་ཡིད་ཀྱིས་བཀུག་ལ། བསྡོང་
བཀའ་སྡོད་ལ་གཏོར་མ་བསྔོ། དེ་ནས་དང་པོ་ཕྱི་ལོངས་སྤྱོད་ཀྱི་ཞེན་པ་བཟློག་པ་ལ། རང་གི་
བདོག་པའི་དངོས་པོ་ཐམས་ཅད་བློས་བསྡུས་ལ་མཆོད་པར་འབུལ་ལོ། །
དེ་ནས་ནང་ལུས་ཀྱི་ཞེན་པ་ལོག་པ་ལ། རང་གི་ལག་པ་གཡས་པར་གྲི་ཁུག་ཅིག་
བསམ་ལ། རང་གི་སྐེ་ཆད་ཀྱིས་བཅད་ལ། མགོ་བོ་དབང་པོ་ལྔ་དང་བཅས་ཚོགས་འཁོར་
དུ་འབུལ། དེ་ནས་སྐེད་རྦད་ཀྱིས་བཅད་ལ་རོ་སྟོད་དོན་སྙིང་དང་བཅས་པ་དུམ་བུར་བསིལ་
ཏེ་འབུལ་ལོ། །དེ་ནས་རོ་སྨད་ནང་ཁྲོལ་དང་བཅས་པ་བསིལ་ལ། རིགས་དྲུག་གི་སེམས་
ཅན་ཡན་ཆད་ལ་ཁྱབ་པར་འབུལ་ལོ། །གསང་བ་སེམས་ཀྱི་ཞེན་པ་བཟློག་པ་ནི། སེམས་
དགེ་སྡིག་གི་བག་ཆགས་དང་བཅས་པའི་རིག་རིག་ཏུར་ཏུར་པོ་འདི། དཀར་པོ་དགེ་བའི་
རྣམ་སྨིན་དང་བཅས་ཏེ་འབུལ་ལོ། །དེའི་རྗེས་ལ་ཤེས་པ་ལྷོད་དེ་བཞག་པས་ཏིང་ངེ་འཛིན་
རང་ཤུགས་སུ་འབྱུང་ངོ༌། །
༈ དེ་ནས་ཐུན་གསུམ་པ་ལ་ནམ་མཁའ་སྒོ་འབྱེད་བྱ་སྟེ། ལག་ལེན་བླ་མའི་ཞལ་
ལས་ཤེས་པར་བྱའོ། །དེ་དག་ནི་སྔོན་དུ་འགྲོ་བའི་གདམས་ངག་གོ། །དེ་ནས་དངོས་གཞིའི་
གདམས་ངག་ལ་གཉིས་ཏེ། འཇོག་སོ་དང་འཁྱེར་སོ་གཉིས་སོ། །དང་པོ་ལུས་རྣམ་སྣང་གི་ཆོས་
བདུན་བྱས་ལ་ནི་སེམས་ཀྱི་བཞག་ཐབས་རྣམ་པ་དྲུག་སྟེ། མ་བཅོས་ཐབས་དང་དམིགས་པ་སེམས་
321



གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
པར་བཞག་པ་དང་། མ་བསླད་པར་དུས་གསུམ་གྱི་རྟོགས་པ་སེམས་བཞག་པ་དང་། མ་བསྒྱུར་ཐ་
མོལ་རང་ལུགས་ལ་གཞན་དུ་བར་བཞག་པ་དང་། སོ་མར་བཞག་པ་དང་། ལྷུག་པར་བཞག་པ་
དང༌། བློའི་ཡུལ་ལས་འདས་པར་བཞག་པའོ། །དེ་དག་ཐུན་རེ་མོས་ཀྱིས་བརླབ་བོ། །ཐུན་
གྲངས་དང་ཐུན་ཚད་ཁམས་དང་སྦྱར་ཏེ། ཁམས་ངན་ན་ཐུན་ཐུང་ལན་གྲངས་མང་དུ་བྱའོ། །
དེ་ནས་འཇོག་སོ་ལ་ཅུང་ཟད་བསྟན་པ་དང་། འཁྱེར་སོ་ལ་བརླབ་སྟེ། མ་མཁའ་འགྲོ་མའི་
ལྟ་སྤྱོད་སྒོམ་གསུམ་ཅིག་ཆར་དུ་རྩལ་སྦྱང་ཉི་ཤུ་པོ་རེ་རེ་ལ་ཐུན་རེ་རེ་བྱས་ལ་བསླབ་བོ། །
མཐར་མདོར་བསྡུས་པའི་མན་ངག་ལ་རིགས་ཀྱི་བུ་ཉོན་གཅིག་ཏུ་བྱས་ལ་བསླབ་བོ། །དེ་དག་
ནི་གཞུང་ན་གསལ་ལོ་དངོས་གཞིའི་གདམས་ངག་གོ། ། ་
རྗེས་ཀྱི་མན་ངག་ནི། དེ་ལྟར་ནང་དུ་རྒྱུད་ལ་ངེས་ཤེས་ཁྱད་པར་ཅན་སྐྱེས་པ་དང་།
ཉམ་ང་དང་ཁུ་འཕྲིག་གི་རྐྱེན་སྣང་མི་མཐུན་པ་ལ་བསྲེ་སྦྱངས་བྱས་ཏེ། དུས་རྟག་ཏུ་བླ་མ་ ་ ，
དང་མཁའ་འགྲོ་ལ་གསོལ་བ་གདབ་ཅིང་བློ་བསྒྱུར་ལ་གཉན་ས་རི་ཁྲོད་དང་། ཁང་སྟོང་ ་
དང་། ས་ཕུག་དང་། ལྷ་ཁང་འདྲེ་ཆེན་ལ་སོགས་པར་འགྲིམ་ཞིང་། དེར་ཕུང་པོ་གཟན་
བསྒྱུར་བྱས་ལ། སྤྱོད་པ་ལོག་བསྒྲུབ་བྱ་ཞིང་། གཉན་ཐོག་ཏུ་གཉན་དབབ་སྟེ། སྨྱོན་པ་དང་
རོ་ལངས་ལྟ་བུའི་བརྟུལ་ཞུགས་བྱའོ། །དེ་ལྟར་བྱས་པས་བག་ལ་ཉལ་བསླངས་ནས།
རྟོགས་པ་ཉམས་སུ་མྱོང་ནས་བོགས་ཆེན་པོ་ཤུགས་ཀྱིས་འབྱུང་ངོ་། །བརྟེན་པ་ཆེན་པོ་མྱུར་
དུ་ཐོབ་པར་འགྱུར་རོ། །སྐྱེ་མེད་ཅིག་ཆར་གྱི་མན་ངག་བདུད་ཀྱི་གཅོད་ཀྱི་ལག་ཁྲིད་མ་མཁའ་འགྲོ་མའི་གསུང་མ་
ནོར་བར་བཀོད་པའོ། །། །
པ་ ༈ ན་མོ་གུ་རུ། ནམ་མཁའ་ཁོང་སྐོར་གྱི་མན་ངག་ནི། སྐྱབས་འགྲོ་སེམས་བསྐྱེད། །
ཚད་མེད་བཞི་བླ་མའི་རྣལ་འབྱོར་བསྒོམ་པ་ལ་མོས་པ་བྱ། ལུས་སྐྱིལ་ཀྲུང་སྒལ་ཚིགས་
དྲང་པོ། མིག་བར་སྣང་ལ་བལྟ། ཐལ་མོ་སྙིང་ཁར་སྦྱར་ལ་དམིགས་པས། རང་གི་རིག་པ་
ཨ་དཀར་པོ་གཅིག་ཏུ་བསམས་ལ། ཨ་དེ་སྤྱི་བོ་ནས་ཡར་འཕངས་ཏེ། ཨ་དེ་བཞིར་གྱེས་
322་



ནས་ཕྱོགས་བཞིར་མདའ་འཕངས་པ་བཞིན་འཇིག་རྟེན་གྱི་ཁམས་ཐུག་པ་མེད་པར་འགྲོ་
ཚད་དུ་བཏང་ངོ་། །དེར་འགྲོ་ས་སྡུག་ས་སྙམ་བྱེད་པ་དང་། ཨ་བཞི་པོ་མགལ་མེ་བཞིན་
བསྐོར་རོ། །དེ་ལྟར་བྱས་པས་རིག་པ་ཐང་ཆད་པའི་འཕྲོ་ལ་ལྷོད་ཀྱིས་གློད་ལ་བཞག་གོ། །
དེ་ཡང་ལན་གསུམ་དུ་བཅུན་པ་དང་གློད་པས་མི་རྟོག་པ་སྐྱེའོ། །ཁྱད་པར་དུ་བྱིང་རྒོད་
འདིས་སེལ་ལོ། །ནམ་མཁའ་ཁོང་བསྐོར་རྫོགས་སོ།། །།ཨཱི། ། ་ ་ །
༈ ན་མོ་གུ་རུ། ནམ་མཁའ་ལམ་ཁྱེར་གྱི་མན་ངག་ནི། ལུས་ཆམ་ལ་ཕབ་པ། སྐྱབས་
འགྲོ་སེམས་བསྐྱེད། ཚད་མེད་བླ་མ་བསྒོམ། དེའི་རྗེས་ལ་རང་གི་རླུང་སེམས་འདུས་པའི་
རྣམ་པར་ལུས་ཀྱི་ནང་ན་ཡར་བྱུང་བར་བསམས་ལ། རྒྱུ་མ་སྒལ་པ་ལ་སྦྱར་ཏེ་ཧཱུཾ་ཞེས་
བརྗོད་པས། བར་སྣང་སྟོང་པ་འདི་ལ་བརྒྱངས་ཀྱིས་བསྒྱུར་ལ། ནམ་མཁའ་ཧྲུག་གིས་
བསྲེས་ལ། ནམ་མཁའ་གར་ཁྱབ་ཏུ་སེམས་ཀྱིས་ཁྱབ་པར་བྱ་སྟེ། རིག་པ་རྒྱ་བསྐྱེད་ཐང་
བཅད་པ་དེའི་ངང་ལ་མ་ཡེངས་པར་བཞག་གོ། །དེའི་རྗེས་ལ་རྟོག་པ་བྱུང་ན་སྤྲིན་དང་ན་
བུན་དང་འདྲ་བར་ཤེས་པར་བྱ་སྟེ། ཅི་བྱུང་ཅི་ཤར་ཡང་། སེམས་ཉིད་སྟོང་པའི་ངང་ལ་ཤར།
ཐིམ་ཡང་སྟོང་པའི་ངང་ལ་ཐིམ། སེམས་ཀྱི་ངོ་བོ་ལ་གནོད་པ་མ་བྱས་ཕན་མ་བཏགས་ཏེ།
རང་བྱུང་རང་ཞི་ཡིན་སྙམ་དུ་ཤེས་པར་བྱས་ལ་རྟོག་པའི་མདུན་མི་བསུ། རྗེས་སུ་མི་འབྲང་།
དགག་སྒྲུབ་མི་བྱ། རྟོག་པ་ལ་བལྟ་ཞིང་སྤྱོད་ལམ་རྣམ་བཞིར་སེམས་ཉིད་ནམ་མཁའ་དང་
གཉིས་སུ་མེད་པའི་ངང་ལ་མ་ཡེངས་པར་ལམ་དུ་འཁྱེར་རོ། །
དེ་ལྟར་བྱས་པས་ཉོན་མོངས་པ་ཐམས་སེམས་ཀྱི་ངོ་བོ་ནམ་མཁའ་ལྟར་རྟོགས། སེམས་ཀྱི་རང་
བཞིན་ནམ་མཁའ་ལྟར་ཉམས་སུ་མྱོང་། སེམས་ཀྱི་མཚན་ཉིད་བར་སྣང་ལྟར་ལམ་དུ་འཁྱེར་བའོ། །ཐམས་ཅད་ཇེ་ཞི་
ཇེ་ཕྲ་ལ་མཐར་ཆོས་ཉིད་སྤྲོས་པ་ཐམས་ཅད་དང་བྲལ་བ་ནམ་མཁའ་ལྟ་བུ་མཉམ་རྗེས་
མེད་པ་འབྱུང་སྟེ། འཆི་ཀའི་འོད་གསལ་དང་རོ་གཅིག་ཏུ་འདྲེས་ནས་འཚང་རྒྱའོ། །ཡུམ་
ལས། ནམ་མཁའ་བསྒོམ་པ་ནི་ཤེས་རབ་ཀྱི་ཕ་རོལ་ཏུ་ཕྱིན་པ་བསྒོམ་པའོ་ཞེས་པའི་དོན་
323



་་ གངས་ཅན་སྐྱེས་མའི་དཔེ་ཚོགས་ལས། མ་ཅིག་ལབ་ཀྱི་སྒྲོན་མའི་གསུང་རྣམ་པོད་གཉིས་པ།
ནོ༑ ༑ནམ་མཁའ་ལམ་འཁྱེར་གྱི་གདམས་པ་རྫོགས་སོ།། །།
༈ ན་མོ་གུ་རུ། མི་མཐུན་འགལ་རྐྱེན་ཆེ་འདོད་ཡིན་པས་འཇིག་རྟེན་གོ་བཟློག་བྱ། །
འཇིག་རྟེན་ཕུན་ཚོགས་དགྲ་བདུད་ཡིན་པས་ཡོ་བྱད་སྤོང་ཐག་བྱ། །བསོད་ནམས་འདུ་འཛི་
བར་ཆད་ཡིན་པས་མི་དང་མཐུན་འཇུག་སྤང་། །ན་ཚ་སྡུག་བསྔལ་རྩོལ་སྦྱོང་ཡིན་པས་ལྟ་ ་ ་
སྒོམ་གྲོགས་སུ་འཁྱེར། །ཉོན་མོངས་རྣམ་རྟོག་ཡེ་ཤེས་ཡིན་པས་དེ་ཉིད་རང་ལ་བལྟ། །དྲོད་ .
རྟགས་བསླུ་བྲིད་ཡིན་པས་ཞེ་འདོད་རེ་བ་བཅད་ནས་སྤང་། །འདི་ཉིད་ལམ་གེགས་སེལ་ ་ ་
བའི་ཆོས་དྲུག་སྟེ། །ཅི་བྱུང་ཐམས་ཅད་མན་ངག་དམ་པས་ཟིན་པར་བྱ་ཞེས་གསུངས་སོ། ། ་
བླ་མ་རིན་པོ་ཆེ་ལྕེ་སྒོམ་གྱི་གདམས་ངག་ལགས་སོ། ། ་ ་
324



སྤྱི་ཁྱབ་ཇུས་འགོད་པ། ཨ་སྔགས་ཚེ་རིང་བཀྲ་ཤིས།
དཔེ་སྒྲིག་འགན་འཁུར་བ། པདྨ་ཚུལ་ཁྲིམས།
མདུན་ཤོག་འཆར་འགོད་པ། བཀྲ་ཤིས། པདྨ་ཚུལ་ཁྲིམས།
གངས་ཅན་སྐྱེས་མའི་དཔེ་ཚོགས། ༼༤༽
མ་ཅིག་ལབ་ཀྱི་སྒྲོན་མའི་གསུང་རྣམ།
དེབ་གཉིས་པ།
ཁྲོ་ཐར་འཇམ་བློས་གཙོ་སྒྲིག་མཛད།
སི་ཁྲོན་བོད་ཡིག་དཔེ་རྙིང་བསྡུ་སྒྲིག་ཁང་གིས་བསྒྲིགས།
སི་ཁྲོན་དུས་དེབ་ཚོགས་པ།
སི་ཁྲོན་མི་རིགས་དཔེ་སྐྲུན་ཁང་གིས་པར་དུ་བསྐྲུན་ནས་བཀྲམ།
ཁྲེང་ཏུའུ་ཧྲུའུ་ཐུང་པར་འདེབས་འགན་འཁྲི་ཚད་ཡོད་ཀུང་སིས་དཔར།
༢༠༡༥ལོའི་ཟླ་༩པར་པར་གཞི་དང་པོ་བསྒྲིགས།
༢༠༡༥ལོའི་ཟླ་༩པར་པར་ཐེངས་དང་པོ་དཔར།
དཔེ་རྟགས། ISBN 978-7-5409=6083=4
དཔེ་རིན་དེབ་གཉིས་ལ་སྒོར། ༧༨ .༠༠
